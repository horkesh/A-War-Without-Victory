---
title: Prateća objava za studiju
date: 2025-06-27
source: chatgpt
confidence: low
primary_topics: [map_and_geography]
---

**User**

Pripremi mi prateću objavu za događaj koji se dešava danas. Objava treba biti nakon događaja s fokusom na studiju.
---

**Assistant**

Fondacija „Lara“, Beogradska 38, Bijeljina, Tel/Fax: + 387 55 251-696 E-mail: fondacija.lara@gmail.com,     
 JIB: 4400425800003 MB: 01931245, Žiro račun: 571-030-00000285-72 Banka Poštanska štedionica AD 

www.fondacijalara.com 

Bijeljina, 12. jun 2025. godine  
Br.: 422-I/2025 
 

POZIV ZA UČEŠĆE   
“Miran dom je sretan dom” - Stručna konferencija o uticaju lakog oružja na nasilje u porodici  

 
Čast nam je da Vas pozovemo na stručnu konferencija o uticaju lakog oružja na nasilje u 
porodici “Miran dom je sretan dom” koju Fondacija “Lara” organizuje 27. juna 2025. godine u 
Bijeljini (Hotel Drina), u trajanju od 10 do 15 časova.  
Učesnicima i učesnicama će biti prezentovani ključni rezultati i postignuća u projektu “Miran 
dom je sretan dom - Razumijevanje i prevencija porodičnog nasilja povezanog s lakim oružjem” 
kojeg realizuje Fondacija „Lara“ iz Bijeljine, koji podržava Razvojni program Ujedinjenih nacija u 
Bosni i Hercegovini (UNDP BiH) kroz projekat “Unapređenje kapaciteta agencija za sprovođenje 
zakona u oblasti malog oružja i lakog naoružanja” (eng. Law Enforcement Agencies’ 
Development in Small Arms and Light Weapons Control - LEAD). Projekat se realizuje uz 
finansijsku podršku Savezne Republike Njemačke, Kraljevine Švedske, Kraljevine Nizozemske, 
Francuske Republike, Ujedinjenog Kraljevstva i Kraljevine Norveške, kao i uz opštu podršku 
Evropske unije, putem Multi-partnerskog povjerilačkog fonda Ujedinjenih nacija (MPTF) za 
implementaciju Mape puta za održivo rješenje za suzbijanje nedozvoljenog posjedovanja, 
zloupotrebe i trgovine malokalibarskim i lakim oružjem i pripadajućom municijom na Zapadnom 
Balkanu do 2024. godine.   
Panelisti na konferenciji su: 

• Zlatan Hrnčić – Predstavljanje nalaza iz Studije o uticaju lakog oružja na nasilje u porodici 
u BiH 

• Srđan Puhalo – Fokus grupe sa ženama žrtvama nasilja i mladima – stavovi o oružju 

• Olga Lola Ninković – Psihološki efekat prisustva oružja u domu 

• Željka Mileusnić – Zloupotreba oružja u slučajevima femicida 
Konferencija će okupiti stručne radnike iz institucija koje su uključene u zaštitu žrtava nasilja kao 
i aktiviste civilnog sektora koji su uključeni u programe prevencije i rada sa žrtvama nasilja. 
Učesnici i učesnice će imati priliku da podijele izazove s kojima se susreću u svakodnevnom 
radu, predstave primjere dobre prakse i razmjene iskustva u radu. 
Agendu i druge logističke detalje dostavljamo u prilogu, te Vas molimo da nam, najkasnije do 
20. juna, potvrdite učešće i pošaljete popunjen prijavni obrazac. Za učesnike izvan Bijeljine su 
obezbijeđeni putni troškovi. 
 
Za sve dodatne detalje, kontakt osoba je Ljilja Lukić 066 394 049  
 
S poštovanjem,  
Fondacija “Lara” 

http://www.fondacijalara.com/
---

**Assistant**

Osnovna studija






Naziv: Studija o uticaju lakog oružja na nasilje u porodici u 
Bosni i Hercegovini 

Izdavač: Fondacija “Lara” 
Adresa izdavača: Beogradska 38, Bijeljina

Autori/ke: Fatima Bećirović, Zlatan Hrnčić, Dragana Miljević
Urednica: Radmila Žigić
Recezentkinja: Gordana Vidović

Za izdavača: Radmila Žigić
Godina izdanja: 2025.

Dizajn: Anamarija Radanović
Štampa: DekorArt
Tiraž: 100



ISBN 978-9926-8393-9-0

CIP zapis dostupan u COBISS sistemu Nacionalne i univerzitetske biblioteke BiH pod
ID brojem 64492294



1. Uvod
2. Pregled zakonodavnog okvira Bosne i Hercegovine koji reguliše 
nasilje u porodici

2.1. Zakonodavni okvir u oblasti nasilja u porodici na nivou 
entiteta Republika Srpska
2.2. Zakonodavni okvir u oblasti nasilja u porodici na nivou 
entiteta Federacije Bosne i Hercegovine
2.3. Zakonodavni okvir u oblasti nasilja u porodici na nivou 
Brčko distrikta Bosne i Hercegovine
2.4. Zaključci i preporuke

3. Pregled zakonodavnog okvira BiH u oblasti dobijanja dozvole i
posjedovanja lakog oružja

3.1. Strateški okvir
3.2. Zakonodavni okvir kojim se reguliše posjedovanje 
oružja na nivou entiteta Republika Srpska
3.3. Zakonodavni okvir kojim se reguliše posjedovanje 
oružja na nivou Brčko distrikta Bosne i Hercegovine
3.4. Zakonodavni okvir kojim se reguliše posjedovanje 
oružja na nivou Brčko distrikta Bosne i Hercegovine
3.5. Zaključci i preporuke

4. Primjena oružja u činjenju nasilja – analiza sudske prakse i 
rezultati ranijih istraživanja

4.1. Prikaz sudskih presuda
4.1.1. Zaključci i preporuke

4.2. Prikaz rezultata dosadašnjih istraživanja i podataka u 
vezi nasilja, femicida i upotrebe oružja

4.2.1. Zaključci i preporuke
5. Analiza istraživanja o uticaju lakog oružja na nasilje u porodici iz
perspektive žrtava/preživjelih nasilja

SADRŽAJ

7

15

18

22

26
29

33
34

37

39

44
45

49
50

57

57
61

65



5.1. Metodologija i uzorak
5.2. Rezultati istraživanja

5.2.1. Socio-demografski podaci o ispitanicama
5.2.2. Iskustvo nasilja – dužina trajanja
5.2.3. Vrste i forme nasilja kojima su žene bile 
izložene
5.2.4. Prisutnost i upotreba oružja
5.2.5. Upotreba oružja
5.2.6. Odgovori na otvorena pitanja u anketi

5.3. Zaključci i preporuke
6. Zaključna zapažanja
Aneks 1 – Tabelarni pregled zakonodavnog okvira
Aneks 2 – Pregled presuda za krivična djela ubistva i pokušaj 

ubistva u kojima su žrtve žene
Reference

65
66

66

69

71

73
74

87
90

95

101

107
109



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

7

1. UVOD

Studija o uticaju lakog oružja na nasilje u porodici u Bosni i Hercegovini
nastala je u okviru projekta Miran dom je sretan dom - Razumijevanje i
prevencija porodičnog nasilja povezanog s lakim oružjem koji je Fondacija
„Lara“ iz Bijeljine realizovala u periodu od septembra 2024. do kraja av-
gusta 2025. godine, a koji podržava Razvojni program Ujedinjenih nacija u
Bosni i Hercegovini (UNDP BiH) kroz projekat “Unapređenje kapaciteta
agencija za sprovođenje zakona u oblasti malog oružja i lakog naoružanja”
(eng. Law Enforcement Agencies’ Development in Small Arms and Light
Weapons Control - LEAD). Projekat se realizuje uz finansijsku podršku
Savezne Republike Njemačke, Kraljevine Švedske, Kraljevine Nizozemske,
Francuske Republike, Ujedinjenog Kraljevstva i Kraljevine Norveške, kao i
uz opštu podršku Evropske unije, putem Multi-partnerskog povjerilačkog
fonda Ujedinjenih nacija (MPTF) za implementaciju Mape puta za održivo
rješenje za suzbijanje nedozvoljenog posjedovanja, zloupotrebe i trgovine
malokalibarskim i lakim oružjem i pripadajućom municijom na Zapadnom
Balkanu do 2024. godine.

Fondacija Lara” kao ženska organizacija aktivna je četvrt vijeka na
pružanju pomoći ženama koje su žrtve nasilja i diskriminacije i zalaganju
za uspostavljanje efikasnog institucionalnog okvira za suzbijanje nasilja
prema ženama. Ipak, i za nas je kao organizaciju bila novina da otvaramo
pitanje uticaja malokalibarskog naoružanja na fenomen nasilja prema že-
nama jer smo, vjerovatno kao i većina građana u jednom postkonfkliktnom
društvu, postojanje oružja “svuda oko nas” normalizovali, kao što se i
nasilje prema ženama i dalje normalizuje i toleriše. Zato smo jako zahvalne
UNDP-iju na otvaranju ove teme i podršci našoj, relativno maloj i vremenski
ograničenoj, projektnoj akciji. 

Iako nedovoljno i mukotrpno, obim i upotreba oružja koje je u
domaćinstvima zaostalo nakon oružanog sukoba u BiH, smanjeni su
zahvaljujući kampanjama i domaćih institucija i međunarodnih organi-
zacija. Na žalost, nije značajnije smanjena percepcija građana, posebno
muškaraca, da je važno i potrebno posjedovati oružje i prisustvo legalnog
malokalibarskog oružja postaje dodatna prijetnja, jednako kao i nelegalno
oružje kojeg i dalje ima u obimu koji je teško procijeniti. Ova studija,



između ostalog, i uz ograničeni istraživački pristup, još jednom dokazuje
da se nelegalno oružje i dalje koristi u nasilju protiv žena, jednao kao i
legalno. Stoga, nelegalno oružje i dalje ne može i ne smije da bude zane-
marljiv problem ukupne građanske sigurnosti u BiH, a posebno sigurnosti
žena, ali jednako je važno govoriti o opasnostima koje legalno oružje može
da proizvede, ako se dosljedno i ozbiljno ne nedgleda i kontroliše.  

Projekat Miran dom je sretan dom - Razumijevanje i prevencija
porodičnog nasilja povezanog s lakim oružjem imao je za cilj da poveća
svjesnost o lako dostupnom oružju kao prijetnji u kontekstu porodičnog
nasilja, s punom svjesnošću da oružje jednako ugrožava ukupnu ljudsku
sigurnost.  Istraživanja i statistike koje ukazuju da dozvole za lako oružje
dominantno posjeduju muškarci (oko 97%), a da su žrtve porodičnog
nasilja nesrazmjerno više žene (oko 90%), čini legitimnim fokusiranje pi-
tanja oružja kao pitanja opšte sigurnosti žena. 

Fenomen potrebe muškaraca da posjeduju lično malokalibarsko oružje
je kompleksna društvena pojava povezana sa kulturološkim nasljeđem i
ima svoju sociološku i antropološku dimenziju, a uporište mu daje i nesta-
bilan političkli ambijent u BiH, kao svojevrsno opravdanje. Ipak, u projektu
ovim aspektima potrebe da se posjeduje oružje se ne bavimo, jer je pro-
jekat izrazito aktivistički i ima za cilj da utiče na promjenu u kriterijumima
za davanje dozvola i kontrolu lakog naoružanja. Posjedovanje oružja u
porodici bi trebalo da bude konsenzualna odluka svih odraslih članova
porodice, čemu kao krajnjem cilju teži i ova projektna akcija. 

Stoga je izrada ove polazne, ili osnovne, studije o stanju u BiH u oblasti
posjedovanja i (zlo)upotrebe lakog oružja u činjenju nasilja u porodici bio
logičan početak projektne akcije. Kvalitet studije je i što ima jasan fokus –
posjedovanje oružja dovodi u vezu sa rizikom od nasilja u porodici i kroz
tu prizmu je analiziran društveni ambijent. Dakle, cilj je bio utvrditi na koji
način je (i da li je uopšte bilo relevantno pitanje) zakonodavac uzeo u obzir
rizike korištenja oružja u vršenju nasilja u porodici. 

Studija je rađena kombinovanjem metoda at desk analize i istraživačkog
rada. Metoda at desk analize korištena je u pregledu, prikazu i analizi za-
konskog okvira i javnih politika u BiH u vezi sa posjedovanjem legalnog
lakog oružja. Istraživački dio analize, iako limitiran resursima za istraživanje,
imao je za cilj da prikupi referentan broj podataka na koji način se sve ma-
lokalibarsko oružje (uključujući i lovačko) koristilo u vršenju nasilja prema

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

8



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

9

ženama. Prikupljeni su i prikazani autentični primjeri nasilja upotrebom
oružja koji su epilog imali u sudskoj praksi, u djelima ubistava žena/part-
nerki/ženskih članova porodice ili pokušaja ubistva istih. Drugi dio istraži-
vanja proveden je putem ankete fokusirane na specifičnu ciljnu grupu -
žene koje su prijavljivale porodično nasilje policiji i drugim javnim
službama, a procenat njih iskusio je i nasilje uz kontinuirane prijetnje ili
upotrebu vatrenog oružja.  Dok prikaz zakonskog okvira u BiH za izdavanje
dozvola i kontrolu lakog naoružanja definiše polaznu osnovu za zagovaranje
promjena, istraživački dio studije, pored toga što je zagovarački alat, pred-
stavlja solidan osnov za bolje razumiejvanje problema i definisanje pravaca
daljeg istraživanja i vođenje dijaloga u javnosti, u okviru ovog, ali i drugih
projekata.    

Prikupljeni sadržaj razvrstan je u tri cjeline, tako da Studija ima, pored
Predgovora, Zaključnih zapažanja i Opštih preporuka, tri poglavlja. 

U prvom poglavlju autor Zlatan Hrnčić, prvo analizira zakonski okvir u
BiH koji definiše nasilje u porodici, mjere zaštite, prevencije i suzbijanja, a
potom zakonske propise kojima je uređena oblast dobijanja dozvola i pos-
jedovanja lakog oružja, tražeći međusobne veze. Obzirom  da su adminis-
trativno, obje oblasti u nadležnosti entiteta i Brčko distrikta, odnosno
kantona u Federaciji BiH, ukupno je analiziran 21 zakon, među kojima su
tri zakona o zaštiti od nasilja u porodici i 12 zakona koja regulišu oblast iz-
davanja dozvola i kontrolu malokalibarskog oružja i krivični i krivično-pro-
cesni zakoni, zbog inkriminacije nasilja u porodici kao i nelegalnog
posjedovanja oružja. 

U uvodu analize zakonskog okvira Zlatan Hrnčić i Fatima Bećirović daju
osvrt i na međunarodno prihvaćene definicije nasilja u porodici kao jednog
od naj-težih oblika kršenja ženskih prava i diskriminacije žena. Od
međunarodnih dokumenata izdvaja posebno značaj Konvencije Savjeta
Evrope o sprečavanju i suzbijanju nasilja prema ženama i nasilja u porodici
(Istanbulska konvencija) koju je BiH ratifikovala 2013. godine i obavezala
se da integriše u domaći zakonodavni okvir njene standarde. Nasilje u
porodici na cijelom prostor BiH je zabranjeno i kažnjivo, a procesuira se po
krivičnim zakonima koji su doneseni na nivou entiteta i Brčko distrikta,
navodi se u Analizi. U Analizi je, kao veoma releventna za ovu oblast, nave-
dena Konvencija o eliminaciji svih oblika diskriminacije žena (CEDAW), kao
i Zakon o ravnopravnosti s/polova u BiH koji je donesen 2003. godine da
bi se umanjila nejednakost žena u različitim društvenim oblastima. 



U analizi zakonskog okvira o zaštiti od nasilja prati se oblast intervencije,
zaštite, pomoći i podrške, kao i inkriminacije, odnosno krivičnog proce-
suiranja. Iako se nasilje u porodici, kroz prizmu prava žrtava, prepoznaje i
u zakonima iz socijalne i zdravstvene zaštite, rada i zapošljavanja, kao i
pravne pomoći, za potrebe teme Studije u kojoj se sagledava institu-
cionalno razumijevanje i povezivanje posjedovanja lakog oružja sa
činjenjem nasilja u porodici, ključni i relevantni bili su zakoni koji su ana-
lizirani, jer ciljaju oblast zaštite, sigurnosti i procesuiranja nasilja u porodici. 

Dok je zakonski okvir za zaštitu od nasilja u porodici u značajnoj mjeri
promovisan i opšta javnost ima ili bi trebalo da ima osnovna znanja iz ove
oblasti, oblast kontrole lakog i malokalibarskog naoružanja ima manju pro-
hodnost u javnosti i o njoj se manje govori. Stoga je dio ove analize i uopšte
studije koji se bavi analizom političkog i zakonskog ovira koji se tiču posje-
dovanja i kontrole oružja, posebno dragocjen za sve građanske i političke
aktiviste i opštu javnost. Kao i većina drugih za ljudska prava i bezbjednost
važnih oblasti, pitanje oružja je takođe dio reformskog procesa u procesu
evropskih integracija, pa je važno znati da je BiH obavezna uskladiti
domaće zakone i politike sa relevantnim direktivama EU iz ove oblasti.
Strategija za kontrolu malog i lakog naoružanja u Bosni i Hercegovini
2021-2024 u okviru cilja “Smanjenje prisustva nelegalnog malog oružja i
lakog naoružanja” predviđa posebne mjere i to: 

• Integrisati rodnu perspektivu u mjere za kontrolu malog i lakog
naoružanja

• Razvoj rodno odgovornih politika u vezi sa malim i lakim naoruža-
njem

• Poboljšati institucionalni i strateški odgovor na zloupotrebu vatrenog
oružja u kontekstu nasilja u porodici i nasilja u intimnom partnerskom
odnosu.

• Zabrinjavajući podatak svakako jeste da se broj dozvola za posje-
dovanje oružja u BiH iz godine u godinu povećava. Jedino područje gdje je
broj legalnog oružja smanjen je Brčko distrikt, u kojem je legalnog oružja
2023. godine manje nego što ga je bilo 2018. godine (182). U oba entiteta
u peiodu 2018. – 2023. godina povećanje legalnog  oružja mjeri se deseti-
nama hiljada.  

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

10



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

11

• Analiza zakonskog okvira za oružje i municiju u nekoliko kantona u
Federaciji BiH ukazuje ozbiljan napredak koji bi trebalo da bude integrisan
u sve druge zakone koji regulišu ovu materiju, a to je da osnov za odbijanje
zahtjeva za dodjelu dozvole za posjedovanje oružja budu i zaštitne mjere
izrečene u skladu sa Zakonom o zaštiti od nasilja u porodici. 

U drugom dijelu studije pod nazivom Primjena oružja u činjenju nasilja
– analiza sudske prakse i rezultati ranijih istraživanja, autori Hrnčić i
Bećirović analiziraju 11 pravosnažnih presuda iz različitih dijelova Bosne i
Hercegovine, u kojima je suđeno za ubistvo ili ubistvo u pokušaju, a žrtve
su bile žene. Iako su prikazi presuda sažeti i potpuno anonimizirani, bru-
talnost izvršenja djela šokira i upozorava. Takođe, i ovaj uzorak presuda
opominje da zakonodavci moraju uzeti u obzir i posebno kriminalizovati
djela rodno motivisanih ubistava, kako bi se mogućnosti sličnih brutalnih
incidenata nasilja prevenirali, a kad se dese, strože kaznili. Posebna inkri-
minacija ove vrste krivičnih djela uticala bi i na smanjenje rodnih stereotipa
u pravosudnoj zajednici, koje je moguće „čitati“ i u ovoj analizi, u dijelu
navođenja olakšavajućih okolnosti za počinioce ubistava žena, kao što su
otac djece (koji je ubio majku svoje djece), uzorno ponašanje pred sudom
i slično. Zabrinjava da se, u situacijama ovih ubistava, sklapa sporazum o
priznanju krivice sa optuženim, čime se obezbjeđuje umanjena kazna. 

Prikaz ranijih istraživanja u ovom poglavlju vraća nas na problem nele-
galnog oružja, koje se i dalje koristi za nasilje i kriminal kao i za najteža
krivična djela kao što su ubistva ili ubistva u pokušaju počinjena nad že-
nama. 

Treći dio studije predstavlja istraživanje rađeno putem anonimne ankete
na uzorku od 102 žene koje su prijavile nasilje u porodici, a među njima je
i značajan procenat žena koje su trpile nasilje uz prijetnju ili upotrebu
oružja. 

Analiza istraživanja o uticaju lakog oružja na nasilje u porodici iz per-
spektive žrtava/preživjelih nasilja, autorke Dragane Miljković uvodi nas u
svakodnevnicu žena koje žive sa nasiljem kojem, traženjem pomoći,
pokušavaju i žele da se suprotstave. Anketni upitnik imao je ukupno 26 pi-
tanja putem kojih se željelo doći do odgovora: kojih obrazovnih profila su
žrtve, u kakvim socio-demografskim situacijama žive, koliko dugo trpe
nasilje, zašto se plaše da nasilje prijave, u kojoj mjeri je oružje korišteno
tokom činjenja nasilja, čega se danas najviše plaše i slično.  



Odgovori na ova pitanja nas još jednom opominju koliko je nasilje u
porodici ozbiljan društveni problem. Više od 30 posto žena iz uzorka iz-
javljuje da nasilje trpi 20 i više godina, zbog čega autorka iznova naglašava
preporuku o potrebi holističkog i multidisciplinarnog odgovora na nasilje
u porodici u kojem podrška žrtvama treba da bude u centru intervencije. 

Posebno zabrinjavajući je nalaz da veći dio ispitanica nije imalo saznanja
da njihov partner posjeduje oružje, kao i da značajan procenat njih, više
od jedne trećine, ne zna da li je oružje registrovano ili ne. Ovo nas ponovo
vraća na temu da posjedovanje oružja uz dozvolu mora da bude odluka
koja se donosi uz saglasnost svih članova porodice, a posebno žena i da
proces odobravanja dozvola za oružje mora da uključuje rodnu perspek-
tivu. 

Na kraju Studije predstavljena su zaključna zapažanja i preporuke. Među
opštim preporukama je i ta, da je, obzirom na porast broja femicida u BiH,
važno ubrzati sve aspekte harmonizacije zakonskog okvira u BiH sa
međunarodnim standardima kao i sa pravnom tečevinom Evropske unije.
Ovo nije prioritet samo zbog preuzetih obaveza, nego opšte drruštvene
situacije u kojoj se broj legalnog oružja stalno povećava, čime se povećava
i mogućnost njegove zloupotrebe.  

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

12



2. PREGLED ZAKONODAVNOG OKVIRA BOSNE I HERCEGOVINE
KOJI REGULIŠE NASILJE U PORODICI I POSJEDOVANJE ORUŽJA 

Autori: Fatima Bećirović i Zlatan Hrnčić





STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

15

2. PREGLED ZAKONODAVNOG OKVIRA 
BOSNE I HERCEGOVINE KOJI REGULIŠE 

NASILJE U PORODICI I POSJEDOVANJE ORUŽJA

Nasilje u porodici predstavlja kršenje osnovnih ljudskih prava, jedan je
od oblika diskriminacije nad ženama, regulisano je različitim domaćim
pravnim aktima koji se oslanjaju na međunarodno priznate dokumente ko-
jima su uspostavljeni standardi u ovoj oblasti, te je zakonom zabranjeno.
Nasilje u porodici obuhvata fizičko, psihičko, seksualno i ekonomsko nasilje,
odnosno najčešće kombinaciju nasilnih obrazaca ponašanja koje se dešava
u okviru porodice ili između bivših ili sadašnjih supružnika ili partnera, neo-
visno da li dijele ili su dijelili zajednički stambeni prostor. Nasilje u porodici
nesrazmjerno pogađa žene i dovodi se u vezu sa naučenim obrascima po-
našanja koja uključuju zloupotrebu moći i kontrole od strane počinitelja
nasilja nad žrtvom nasilja. Najekstremniji oblik nasilja nad ženama pred-
stavlja femicid, odnosno ubistvo žene od strane muškarca motivisano
osjećajem vlasništva, moći i mržnje prema ženi.

Bosna i Hercegovina je ratificirala Konvenciju Vijeća Europe o
sprečavanju i borbi protiv nasilja nad ženama i nasilja u porodici - Istan-
bulska konvencija1 (u daljem tekstu Istanbulska konvencija), čime je kao
država preuzela obavezu da osigura uslove za sprečavanje nasilja,
provođenje istrage, kažnjavanje počinitelja i osiguranje uslova za reparaciju
žrtava nasilja. Bosna i Hercegovina je samim tim preuzela i odgovornost za
nepostupanje u slučajevima nasilja nad ženama i nasilja u porodici, ukoliko
kao država ne obezbijedi uslove za implementaciju obaveza preuzetih iz
Konvencije. Istanbulska konvencija predstavlja najaktuelniji i najsveobuh-
vatniji dokument kojim se regulišu međunarodni ujednačeni standardi u
oblasti prevencije, prepoznavanja i djelovanja u slučajevima rodno zasno-
vanog nasilja. Komitet potpisnica Istanbulske konvencije je nakon prvog
Izvještaja  Bosne i Hercegovine o zakonodavnim i drugim mjerama za
provedbu odredbi Istanbulske konvencije2 donio Preporuke o imple-

1 Konvencija Vijeća Evrope o sprečavanju i borbi protiv nasilja nad ženama i nasilja u porodici - Istanbulska konvencija
(„Službeni glasnik BiH“, broj 19/13) 

2 Izvještaj Bosne i Hercegovine o zakonodavnim i drugim mjerama za provedbu odredbi Konvencije Vijeća Europe o
sprečavanju i borbi protiv nasilja nad ženama i nasilja u porodici (Istanbulska konvencija) usvojio GREVIO 24.06.2022. godine 



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

16

mentaciji Istanbulske konvencije u Bosni i Hercegovini3. Ovim preporukama
su definisane potrebne mjere koje bi Bosna i Hercegovina trebala preduzeti
do kraja 2025. godine s ciljem potpunog dostizanja standarda u ovoj
oblasti, između ostalog i procjene rizika kako je to navedeno u preporuci
broj 17. Naime, Istanbulska konvencija u članu 51. definiše potrebu da
članice potpisnice preduzmu neophodne zakonodavne, odnosno druge
mjere kako bi osigurale da nadležni organi obave procjenu rizika od smrt-
nosti, ozbiljnosti situacije i rizika od ponavljanja nasilja s ciljem upravljanja
rizikom i, ako je neophodno, koordiniranog osiguranja i podrške. Istanbul-
ska konvencija također, u članu 46., zahtijeva da se kao otežavajuća okol-
nost, između ostalog, smatra krivično djelo počinjeno uz upotrebu oružja
odnosno prijetnju oružjem. 

Konvencija o eliminaciji svih oblika diskriminacije žena - CEDAW4 pred-
stavlja međunarodnopravni instrument u borbi protiv diskriminacije na os-
novu spola. Svrha CEDAW Konvencije je priznavanje de jure jednakih
ljudskih prava, ali i njihovo de facto ostvarivanje kroz eliminaciju svih oblika
diskriminacije žena u svim oblastima javnog i privatnog života. CEDAW Kon-
vencija je sastavni dio Ustava Bosne i Hercegovine Aneks I5 čime se prim-
jenjuje direktno i ima prioritet nad državnim zakonima.

Ustav Bosne i Hercegovine garantuje zaštitu prava i sloboda ili prava
prema međunarodnim sporazumima navedenim u Aneksu I Ustava, za sva
lica u Bosni i Hercegovini bez diskriminacije po bilo kojem osnovu. S
obzirom da se međunarodni dokumenti navedeni u Aneksu I Ustava direk-
tno primjenjuju, važno je naglasiti da nedostaci domaćeg zakonodavstva
nisu prepreka u dostizanju međunarodnih standarda, kako u oblasti zaštite
od diskriminacije, nasilja nad ženama ili osiguranja uslova kojima će se eli-
minisati faktori koji podstiču ovakve vidove ponašanja u društvu. Identične
odredbe nalaze se i u entitetskim ustavima. 

3 Komitet potpisnica Konvencije Vijeća Europe o sprečavanju i borbi protiv nasilja nad ženama i
nasilja u porodici (Istanbulska konvencija) je 6.12.2022. godine usvojio, a 12.12.2022. godine ob-
javio Preporuke o implementaciji Istanbulske konvencije u Bosni i Hercegovini

4 Konvencija o eliminaciji svih oblika diskriminacije žena - CEDAW (Res 34/180) usvojena je na
Generalnoj skupštini Ujedinjenih naroda 18. decembra 1979. godine kao prvi sveobuhvatni
međunađrodno priznati dokument o pravima žena. Na snagu je stupila, kao međunarodni ugovor,
03. septembra1981. godine, nakon što ju je ratificiralo dvadeset zemalja. Trenutno, 187 zemalja
članica Ujedinjenih naroda pristupilo je Konvenciji, a među njima je i Bosna i Hercegovina

5 http://www.ccbh.ba/public/down/USTAV_BOSNE_I_HERCEGOVINE_bos.pdf



17

Zakonom o ravnopravnosti spolova u Bosni i Hercegovini6 su postavljeni
temelji  za ravnopravnost spolova, garantovanje jednakih mogućnosti i
ravnopravnog tretmana svih osoba bez obzira na spol, u javnoj i u privatnoj
sferi društva, te zaštiti od diskriminacije na osnovu spola. U skladu sa Za-
konom o ravnopravnosti spolova u Bosni i Hercegovini nasilje u porodici
je jedan od oblika diskriminacije, predstavlja nasilje po osnovu spola i kao
takvo je zabranjeno u skladu sa članom 6. ovog zakona. S obzirom da je
neravnopravnost spolova jedan od faktora rizika za nasilje nad ženama i
diskriminaciju, implementacija odredbi definiranih Zakonom predstavlja
minimum okvira za djelovanje društvene zajednice radi unapređenja
položaja žena u društvu, te otklanjanja faktora rizika koji dovode do
diskriminacije. 

Krivični zakon Bosne i Hercegovine ne definiše posebno nasilje u poro-
dici kao krivično djelo, ali obuhvata djela koja se mogu dovesti u vezu sa
nasiljem nad ženama ili djela koja nesrazmjerno pogađaju žene. Nasilje u
porodici kao krivično djelo regulisano je entitetskim krivičnim zakonima i
Krivičnim zakonom Brčko distrikta Bosne i Hercegovine. Neovisno o
krivičnom postupku koji vodi do sankcije počinitelja nasilja, u Bosni i Herce-
govini su na nivou entiteta i Brčko distrikta BiH doneseni i posebni zakoni
o zaštiti od nasilja u porodici kojima se osigurava zaštita žrtava nasilja u
porodici. Važno je naglasiti da je postupak zaštite žrtve nasilja prema za-
konima o zaštiti od nasilja u porodici neovisan o krivičnom postupku,
odnosno dokazivanje krivice u krivičnom postupku nije uslov za izricanje
zaštitnih mjera, koje su hitne prirode i imaju za cilj stvaranje sigurnog
okruženja za žrtvu nasilja. Nasilje u porodici je specifično krivično djelo, a
jedinstveno je po tome da žrtva nasilja i počinilac nasilja imaju zajedničku
historiju i žive zajedno ili su živjeli zajedno, stoga je i potreban ovaj poseban
mehanizam zaštite žrtava nasilja.

6 Zakon o ravnopravnosti spolova u Bosni i Hercegovini – prečišćeni tekst (“Službeni glasnik BiH, broj 32/10)

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI



18

2.1. Zakonodavni okvir u oblasti nasilja u porodici na 
nivou entiteta Republika Srpska

Zakonom o zaštiti od nasilja u porodici RS7 uređuje se pomoć, podrška
i zaštita žrtava nasilja u porodici. Osnovna svrha zakona jeste da se žrtvi
nasilja u porodici ili porodičnoj zajednici pruži adekvatna i pravovremena
zaštita, izricanjem hitnih mjera zaštite i zaštitnih mjera osigurava se da se
spriječi ponavljanje nasilja. Pored zaštite žrtve nasilja, ostavlja se
mogućnost rada sa počiniteljima nasilja s ciljem da im se pruži podrška i
pomoć za promjenu nasilnog ponašanja, te da nauče obrasce kvalitetnije
i bolje komunikacije, da nauče kako kontrolirati svoje nasilne obrasce po-
našanja i agresivne porive, pored toga može dobiti podršku u dijelu koji se
odnosi na liječenje ovisnosti. 

Subjekti zaštite su u obavezi da sarađuju u najboljem interesu žrtve
nasilja u porodici, te su u prvom kontaktu sa žrtvom dužni obavijestiti je
na njoj razumljiv način o njenim pravima koje ima u okviru propisa, kao i
obavijestiti je o ustanovama, organima i pravnim licima i organizacijama
koje su u obavezi i koje joj mogu pružiti pomoć, podršku i zaštitu. Zakonom
je definirano da žrtve nasilja imaju pravo na besplatnu pravnu pomoć, psi-
hosocijalnu pomoć, socijalnu i medicinsku zaštitu, a posebnu pomoć i za-
štitu treba da imaju djeca, starije osobe, osobe sa invaliditetom i osobe
pod starateljstvom. 

Kada su u pitanju hitne mjere zaštite izriče ih sud na prijedlog policije,
centra za socijalni rad ili same žrtve nasilja u porodici i to najkasnije u roku
od 24 sata od prijema prijedloga, odnosno izvođenja počinitelja nasilja
pred sud. Svrha zaštitnih mjera je osiguravanje zaštite žrtava nasilja i osi-
guravanje da se nasilje ne ponovi. Hitne mjere8 zaštite u skladu sa članom
13. stav 4. Zakona se izriču na najviše 30 dana. Članom 23. Zakona defini-
rane su zaštitne mjere9 i njihova svrha jeste da osiguraju nužnu zaštitu ili
sigurnost žrtve, te otklone stanja ili uslove koji mogu biti od uticaja ili mogu
pogodovati ili podsticajno djelovati da počinitelj ubuduće vrši radnje nasilja

7 Zakon o zaštiti od nasilja u porodici („Službeni Glasnik Republike Srpske“, br. 102/12, 108/13, 82/15 I 84/19)

6 Hitne zaštitne mjere su: Udaljenje počinioca nasilja iz stana ili drugog stambenog prostora i zabrana približavanja i kontakti-
ranja počinioca nasilja sa žrtvom nasilja u porodici

9 Zaštitne mjere su: Udaljenje iz stana, kuće ili nekog drugog stambenog prostora; Zabrana približavanja žrtvi nasilja u porod-
ici ili porodičnoj zajednici; Zabrana uznemiravanja ili uhođenja žrtve nasilja u porodici ili porodičnoj zajednici; Psihosocijalni
tretman i Obavezno liječenje od zavisnosti

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI



19

u porodici. Zakon predviđa i institut osobe od povjerenja, žrtva nasilja
može odabrati osobu od povjerenja koja može biti prisutna tokom jednog
ili više postupaka ili radnji u vezi sa zaštitom od nasilja u porodici i to može
biti bilo koja punoljetna osoba osim počinitelja nasilja. Pored osobe od
povjerenja žrtva nasilja može imati i punomoćnika u postupku. Zakonom
je uređeno da policijski službenik za svaki prijavljeni slučaj nasilja izrađuje
procjenu rizika.

Detaljan postupak smještaja u sigurnu kuću definisan je Pravilnikom o
sadržaju i načinu vođenja Registra sigurnih kuća10 kojim se uređuje sadržaj
i način vođenja i postupak upisa i brisanja sigurnih kuća u Registar, te
sadržaj obrazaca za podnošenje zahtjeva za upis i zahtjeva za upis promjena
u Registar, a Pravilnikom o standardima za realizaciju sigurne kuće11 je
uređen program rada sigurne kuće i angažman stručnjaka sa određenim
profesionalnim kvalifikacijama.

Pravilnikom o načinu sprovođenja zaštitne mjere obavezan psihosoci-
jalni tretman12 detaljno je opisan način provođenja zaštitne mjere
obaveznog psihosocijalnog tretmana počinitelja nasilja u porodici.

Pravilnik o sadržaju evidencija i izvještaja o nasilju u porodici13 uređuje
sadržaj evidencija i izvještaja o nasilju u porodici, a to znači prikupljanje
podataka o bitnim činjenicama do kojih se došlo u postupku provođenja
zaštite, pomoći i podrške žrtvama nasilja u porodici.

Pravilnik o načinu i mjestu sprovođenja zaštitne mjere obaveznog
liječenja zavisnosti od alkohola i opojnih droga14 uređuje način provođenja
zaštitne mjere obaveznog liječenja ovisnosti od alkohola i opojnih droga i
određuje zdravstvene ustanove (centre za mentalno zdravlje, psihijatrijska
odjeljenja opšte bolnice, klinike za psihijatriju, specijalizirana odjeljenja za
liječenje ovisnosti, zavode za liječenje ovisnosti) i druge ustanove, organi-
zacije udruženja, koje se bave zbrinjavanjem ovisnika od alkohola i opojnih
droga.

10 Pravilnik o sadržaju i načinu vođenja Registra sigurnih kuća („Službeni Glasnik Repubilke Srpske“ broj 25/13)

11 Pravilnik o standardima za realizaciju sigurne kuće („Službeni Glasnik Republike Srpske“ broj 25/13) 

12 Pravilnik o načinu sprovođenja zaštitne mjere obavezan psihocijalni tretman („Službeni Glasnik Republike Srpske“ broj
111/14)

13 Pravilnik o o sadržaju evidencija i izvještaja o nasilju u porodici („Službeni Glasnik Republike Srpske“ broj 71/13)

14 Pravilnik o načinu i mjestu sprovođenja zaštitne mjere liječenje zavisnosti i od opojnih droga (Službeni Glasnik Republike
Srpske br. 97/06)

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI



Pravilnik o načinu sprovođenja zaštitnih mjera koje su u nadležnosti
Ministarstva unutrašnjih poslova15 uređuje način provođenja zaštitih
mjera: udaljenje iz stana, kuće ili nekog drugog stambenog prostora i
zabrana vraćanja u stan, kuću ili neki drugi stambeni prostor; zabrana pri-
bližavanja žrtvi nasilja u porodici i zabrana uznemiravanja ili uhođenja lica
izloženog nasilju.

Nasilje u porodici kao krivično djelo definisano je članom 19016 Krivičnog
zakonika RS17. Osnovna funkcija krivičnog zakonodavstva je zaštita os-
novnih ljudskih prava i sloboda čovjeka i drugih osnovnih individualnih i
općih vrijednost, a zaštita se ostvaruje određivanjem koja djela predstav-
ljaju krivično djelo, određuje se kazna i druga krivična sankcija za ta djela
izricanjem sankcija počiniteljima krivičnih djela. Kada je u pitanju nasilje u
porodici, Zakon u članu 190. stav 2. predviđa kaznu zatvora od šest mjeseci
do pet godina ukoliko je pri izvršenju ovog krivičnog djela korišteno oružje,
opasno oruđe ili drugo sredstvo pogodno da tijelo teško povrijedi ili
zdravlje naruši.

Važno je naglasiti da je u članu 123. ovog zakona definisano značenje
izraza „krivično djelo iz mržnje“ koje predstavlja svako krivično djelo
učinjeno, između ostalog, i zbog spola druge osobe, te će prema članu 52.
ovog zakona takvo postupanje biti uzeto kao otežavajuća okolnost osim
ako mržnja nije kvalifikatorna okolnost tog krivičnog djela.

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

20

15 Pravilnik o načinu i mjestu sprovođenja zaštitne mjere liječenje zavisnosti i od opojnih droga („Službeni Glasnik Republike
Srpske“ broj 97/06)

16 Nasilje u porodici ili porodičnoj zajednici
Član 190
(1) Ko primjenom nasilja, prijetnjom da će napasti na život ili tijelo, drskim ili bezobzirnim ponašanjem ugrožava spokojstvo,
tjelesni integritet ili duševno zdravlje člana svoje porodice ili porodične zajednice, kazniće se novčanom kaznom ili kaznom
zatvora do tri godine
(2) Ako je pri izvršenju djela iz stava 1. ovog člana korišćeno oružje, opasno oruđe ili drugo sredstvo pogodno da tijelo teško
povrijedi ili zdravlje naruši, učinilac će se kazniti kaznom zatvora od šest mjeseci do pet godina
(3) Ako je usljed djela iz st. 1. i 2. ovog člana nastupila teška tjelesna povreda ili teško narušavanje zdravlja ili su djela
učinjena prema djetetu ili u prisustvu djeteta, učinilac će se kazniti kaznom zatvora od dvije do deset godina
(4) Ako je usljed djela iz st. 1, 2. i 3. ovog člana nastupila smrt člana porodice ili porodične zajednice, učinilac će se kazniti
kaznom zatvora od tri do petnaest godina
(5) Ko prekrši zaštitne mjere ili hitne mjere zaštite od nasilja u porodici koje mu je sud odredio na osnovu zakona, kazniće se
novčanom kaznom i kaznom zatvora do tri godine
(6) Članom porodice ili porodične zajednice, u smislu ovog krivičnog djela, smatraju se supružnici ili bivši supružnici i njihova
djeca i djeca svakog od njih, vanbračni partneri ili bivši vanbračni partneri, njihova djeca ili djeca svakog od njih, srodnici po
tazbini zaključno do drugog stepena bez obzira na činjenicu da je bračna zajednica prestala, roditelji sadašnjih i bivših bračnih
i vanbračnih partnera, srodnici iz potpunog usvojenja u pravoj liniji bez ograničenja, a u pobočnoj zaključno sa četvrtim ste-
penom, kao i srodnici iz nepotpunog usvojenja, lica koja vezuje odnos starateljstva, lica koja žive ili su živjela u istom
porodičnom domaćinstvu, bez obzira na srodstvo, lica koja imaju zajedničko dijete ili je dijete začeto, iako nikada nisu živjela
u istom porodičnom domaćinstvu, te lica koja su međusobno bila ili su još u emotivnoj ili intimnoj vezi, nezavisno od toga da
li učinilac dijeli ili je dijelio domaćinstvo sa žrtvom

17 Krivični zakonik Republike Srpske („Službeni glasnik Republike Srpske“ br. 64/17, 104/18, 15/21, 89/21, 73/23 i 9/24.)



Zakonom su inkriminisana i druga djela koja se mogu dovesti u vezu sa
nasiljem u porodici i to krivično djelo ubistva koje je definisano članom
124.18 ovog zakona, teško ubistvo članom 125.19 i ubistvo na mah članom
126.20 ovog zakona. Kao teško ubistvo za koje je predviđena kazna zatvora
od najmanje deset godina ili kazne doživotnog zatvora, između ostalog u
članu 125., stav 3. definisano je lišenje života člana porodice kojeg je
počinitelj prethodno zlostavljao.

Zakonom o krivičnom postupku RS21 utvrđuju se pravila krivičnog pos-
tupka po kojima su dužni da postupaju sudovi, javni tužitelj i drugi učesnici
u krivičnom postupku kada postupaju u krivičnim stvarima. Ovim zakonom
su definirana osnovna prava žrtava nasilja u okviru krivičnog postupka i tu
spadaju: mogućnost podnošenja imovinsko-pravnog zahtjeva; pravo da
budu obaviještene o neprovođenju istrage; da budu obaviještene o
povlačenju optužnice i obustavljanju krivičnog postupka da budu saslušane
kao svjedoci tokom istrage i na glavnom pretresu, kao i da prisustvuju
glavnom pretresu. 

21

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

18 Ubistvo
Član 124
(1) Ko drugog liši života, kazniće se kaznom zatvora od pet do dvadeset godina
(2) Ako je djelo iz stava 1. ovog člana učinjeno pod posebno olakšavajućim okolnostima, učinilac će se kazniti kaznom zatvora
od jedne do osam godina

19 Teško ubistvo
Član 125
(1) Kaznom zatvora najmanje deset godina ili kaznom doživotnog zatvora kazniće se:
1) ko drugog liši života na svirep ili podmukao način,
2) ko drugog liši života iz koristoljublja, radi izvršenja ili prikrivanja drugog krivičnog djela, iz bezobzirne osvete, mržnje ili iz
drugih naročito niskih pobuda,
3) ko liši života člana svoje porodice kojeg je prethodno zlostavljao,
4) ko drugog liši života pri bezobzirnom nasilničkom ponašanju,
5) ko drugog liši života i pri tom umišljajno dovede u opasnost život još nekog lica,
6) ko umišljajno liši života dva ili više lica, a ne radi se o ubistvu na mah, ubistvu djeteta pri porođaju ili ubistvu učinjenom
pod posebno olakšavajućim okolnostima (član 124. stav 2),
7) ko liši života dijete ili žensko lice za koje zna da je trudna,
8) ko liši života sudiju ili javnog tužioca u vezi sa vršenjem njihove sudijske ili tužilačke dužnosti, ili ko liši života službeno ili
vojno lice pri vršenju poslova bezbjednosti ili dužnosti čuvanja javnog reda, hvatanja učinioca krivičnog djela ili čuvanja lica
lišenog slobode,
9) ko drugog liši života pri izvršenju krivičnog djela razbojništva ili razbojničke krađe
(2) Kazna iz stava 1. ovog člana primijeniće se i kad je lišenje života izvršeno organizovano ili po narudžbi

20 Ubistvo na mah
Član 126
Ko drugog liši života na mah doveden bez svoje krivice u jaku razdraženost napadom, teškim zlostavljanjem ili teškim
vrijeđanjem od strane ubijenog, kazniće se kaznom zatvora od dvije do dvanaest godina.

21 Zakon o krivičnom postupku („Službeni Glasnik Republike Srpske“ br. 53/12, 91/17, 66/18 i 15/21)



2.2. Zakonodavni okvir u oblasti nasilja u porodici na 
nivou entiteta Federacije Bosne i Hercegovine

Zakon o zaštiti od nasilja u porodici Federacije BiH22 predstavlja lex spe-
cialis i sadrži odredbe materijalne i procesne prirode. Ovim zakonom
uređuje se zaštita od nasilja u porodici, pojam porodice i nasilja u porodici,
vrsta i svrha zaštitnih mjera za osobe koje su počinile radnje nasilja u
porodici, način i postupak izricanja zaštitnih mjera, zaštita  od nasilja u
porodici, međusobna povezanost svih subjekata koji su u funkciji zaštite
od nasilja u porodici i druga pitanja od značaja za zaštitu od nasilja u poro-
dici. U procesnom smislu ovaj zakon propisuje poseban postupak za izri-
canje zaštitnih mjera, koji je u pravilu hitan, te utvrđuje nadležnost mjesno
nadležnog općinskog suda za razmatranje zahtjeva za izricanje zaštitnih
mjera, donošenje rješenja o izricanju zaštitnih mjera kao i druge poslove
u skladu sa odredbama ovog zakona. 

Prema Zakonu o zaštiti od nasilja u porodici obavezu prijavljivanja nasilja
u porodici imaju svi građani, profesionalci i članovi porodice, ali i sama
žrtva nasilja. Ovdje je važno naglasiti da svako ko ne prijavi nasilje čini
prekršaj,  jedino je žrtva nasilja oslobođena ove vrste prekršajne odgo-
vornosti. Kod prijave nasilja u porodici, policija izlazi na lice mjesta, provodi
operativne radnje, sačinjava zapisnik o počinjenom krivičnom djelu, u
skladu sa zakonom o krivičnom postupku tužilaštvo podiže optužnicu, a
sud izriče neku od sankcija osobi koja je počinila nasilje u porodici.  Za svaki
prijavljeni slučaj nasilja u porodici, policija je dužna podnijeti zahtjev za
izricanje jedne ili više zaštitnih mjera u roku od 12 sati nadležnom sudu
prema mjestu na čijem području žrtva nasilja u porodici ima prebivalište
ili boravište. Nadležni sud je dužan, u roku od 12 sati od prijema zahtjeva,
da izrekne jednu ili više zaštitnih mjera iz člana 9. Zakona23. Na ovaj način
žrtvi se pruža zaštita u roku od 24 sata. Zakon predviđa i institut osobe od
povjerenja, koja žrtvama nasilja pruža podršku i koja može biti prisutna
tokom svih postupaka i radnji koje su propisane zakonom o zaštiti od nasilja
u porodici. Međutim, podzakonski akt o uvjetima i načinu postupanja
osobe od povjerena još nije donesen.

22   Zakon o zaštiti od nasilja u porodici („Službene novine Federacije BiH, broj 20/13 i 75/21)

23 a) „udaljenje iz stana, kuće ili nekog drugog stambenog prostora i zabrana vraćanja u stan, kuću ili neki drugi stambeni
prostor; b) zabrana približavanja žrtvi nasilja; c) zabrana uznemiravanja i uhođenja osobe izložene nasilju; d) obavezan psi-
hosocijalni tretman; e) obavezno liječenje od ovisnosti i privremeno lišenje slobode i zadržavanje“

STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

22



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

23

Sama provedba zaštitnih mjera regulisana je posebnim pravilnicima.
Detaljan postupak praćenja zaštitnih mjera od strane organa starateljstva,
odnosno vođenje evidencija o izrečenim zaštitnim mjerama, osobama koje
su štićene zaštitnom mjerom i o nasilnim osobama kojima su izrečene za-
štitne mjere definisan je Pravilnikom o sadržaju i načinu vođenja evidencije
o izrečenim zaštitnim mjerama, osobama koje su štićene zaštitnom
mjerom i o nasilnim osobama kojima su izrečene zaštitne mjere24. 

Detaljan postupak provedbe zaštitnih mjera za počinitelje nasilja u
porodici koje su u nadležnosti policije definisan je Pravilnikom o načinu
provođenja zaštitnih mjera za počinitelje nasilja u porodici koje su u
nadležnosti policije25. Ovim pravilnikom uređuju se način i postupak
provedbe zaštitnih mjera za počinitelje nasilja u porodici i to: udaljenje iz
stana, kuće ili nekog drugog stambenog prostora i zabrana vraćanja u stan,
kuću ili neki drugi stambeni prostor, zabrana približavanja žrtvi nasilja u
porodici i zabrana uznemiravanja ili uhođenja lica izloženog nasilju, način
zbrinjavanja žrtve u sigurnu kuću, evidencije i njihov sadržaj, kao i druga
pitanja važna za provođenje zaštitnih mjera koje su, u skladu sa Zakonom
o zaštiti od nasilja u porodici, u nadležnosti kantonalnih ministarstava un-
utrašnjih poslova na području Federacije Bosne i Hercegovine. S obzirom
da je postupanje u oblasti nasilja u porodici u nadležnosti kantonalnih min-
istarstava unutrašnjih poslova, ovim pravilnikom je osiguran osnov za
ujednačeno djelovanje policijskih službenika u ovoj oblasti. Dopunom ovog
pravilnika u 2024. godini je uređena procjena rizika, koja između ostalog
obuhvata i provjeru posjedovanja oružja, kako legalnog, tako i nelegalnog.

Detaljan postupak provedbe zaštitne mjere obaveznog liječenja ovis-
nosti, koja se prema Zakonu o zaštiti od nasilja u porodici može izreći nasil-
noj osobi koja je nasilje učinila pod uticajem  alkohola, opojnih droga ili
drugih psihoaktivnih supstanci, ako postoji opasnost da se radnje nasilja
ponove, definisan je Pravilnikom o načinu i mjestu provedbe zaštitne mjere
obaveznog liječenja od ovisnosti počinitelja nasilja u porodici26. 

24 Pravilnik o sadržaju i načinu vođenja evidencije o izrečenim zaštitnim mjerama, osobama koje su štićene zaštitnom
mjerom i o nasilnim osobama kojima su izrečene zaštitne mjere („Službene novine Federacije BiH“, broj 95/13)

25 Pravilnik o načinu provođenja zaštitnih mjera za počinioce nasilja u porodici koje su u nadležnosti policije („Službene
novine Federacije BiH“, broj 19/14, 95/18 i 77/24)

26 Pravilnik o načinu i mjestu provedbe zaštitne mjere obaveznog liječenja od ovisnosti počinitelja nasilja u porodici
(„Službene novine Federacije BiH“, broj 99/15)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

24

Detaljan postupak provedbe zaštitne mjere obaveznog psihosocijalnog
tretmana, koja se prema Zakonu o zaštiti od nasilja u porodici može izreći
nasilnoj osobi radi otklanjanja uzroka njenog nasilničkog ponašanja ili ako
postoji opasnost da ta osoba nasilje ponovi, definisan je Pravilnikom o
načinu i mjestu provedbe zaštitne mjere obaveznog psihosocijalnog tret-
mana počinitelja nasilja u porodici27. Svrha provedbe zaštitne mjere
obaveznog psihosocijalnog tretmana je sprečavanje daljnjeg nasilničkog
ponašanja postizanjem pozitivnih promjena u ponašanju učinioca nasilja
u porodici, te podsticanje počinitelja nasilja u porodici da postane svjestan
svog nasilnog ponašanja, prepozna svoju odgovornost, te usvoji obrasce
nenasilnog ponašanja.

Prema Zakonu o zaštiti od nasilja u porodici osim zaštite kroz zaštitne
mjere žrtva nasilja u porodici može biti smještena u sigurnu kuću, neku
drugu ustanovu ili drugu porodicu, gdje joj se pruža siguran smještaj i daje
potrebna podrška i pomoć. Žrtva nasilja u porodici ima pravo na osigura-
vanje osnovnih životnih potreba u pogledu neophodnog zdravstvenog, so-
cijalnog i materijalnog zbrinjavanja i pravo osiguravanja pravne pomoći za
rješavanje socijalnog, ekonomskog i drugog statusa. Žrtva nasilja ima pravo
i na finansiranje osnovnih oblika zaštite i na privremenu pomoć u okviru
socijalne zaštite. Žrtva nasilja ima pravo i na besplatnu pravnu pomoć. Be-
splatna pravna pomoć regulisana je zakonima o pružanju besplatne pravne
pomoći kojim se osigurava jednak pristup pravdi čime je eliminisana
mogućnost diskriminacije u ovoj oblasti28. Nasilje u porodici kao krivično
djelo definisano je članom 22229 Krivičnog zakona Federacije BiH30.

27 Pravilnik o načinu i mjestu provedbe zaštitne mjere obaveznog psihosocijlanog tretmana počinilaca nasilja u porodici
(„Službene novine Federacije BiH“, broj 63/17)

28 Regulisano Zakonom o pružanju besplatne pravne pomoći (“Službeni glasnik BiH“, broj 83/16) i kantonalnim zakonima o
besplatnoj pravnoj pomoći. Ne postoji propis na federalnom nivou.

29 Član 222.
Nasilje u porodici
(1) Ko nasiljem, drskim ili bezobzirnim ponašanjem ugrožava mir, tjelesnu cjelovitost ili duševno zdravlje člana svoje porodice,
kaznit će se novčanom kaznom ili kaznom zatvora do jedne godine
(2) Ko krivično djelo iz stava 1. ovog člana počini prema članu porodice s kojim živi u zajedničkom domaćinstvu, kaznit će se
novčanom kaznom ili kaznom zatvora do tri godine
(3) Ako je pri počinjenju krivičnog djela iz st. 1. i 2. ovog člana upotrebljeno oružje, opasno oruđe ili drugo sredstvo prikladno
da teško ozlijedi tijelo ili naruši zdravlje, počinilac će se kazniti kaznom zatvora od tri mjeseca do tri godine
(4) Ako je krivičnim djelom iz st. 1. do 3. ovog člana član porodice teško tjelesno ozlijeđen ili mu je zdravlje teško narušeno, ili
ako je krivično djelo iz st. 1. do 3. ovog člana počinjeno prema djetetu ili maloljetniku, počinilac će se kazniti kaznom zatvora
od jedne do pet godina
(5) Ako je krivičnim djelom iz st. 1. do 4. ovog člana prouzrokovana smrt člana porodice, počinilac će se kazniti kaznom
zatvora od dvije do petnaest godina
(6) Ko usmrti člana porodice kojeg je prethodno zlostavljao, kaznit će se kaznom zatvora od najmanje deset godina ili kaznom
dugotrajnog zatvora“
30 Krivični zakon Federacije Bosne i Hercegovine (Službene novine Federacije BiH“, 36/03, 37/03, 21/04, 69/04, 18/05,
42/10, 42/11, 59/14, 76/14, 46/16, 75/17 i 31/23) 



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

25

Sankcije koje propisuje Krivični zakon Federacije Bosne i Hercegovine za
krivično djelo nasilje u porodici su novčana kazna ili kazna zatvora, a ovisno
o vrsti djela, može biti izrečena mjera upozorenja (sudska opomena ili
uslovna osuda) ili mjera sigurnosti. Nasilje u porodici koje je uzrokovalo
smrt žrtve, kažnjava se kaznom zatvora u trajanju od dvije do petnaest go-
dina. Međutim, ukoliko je smrti žrtve prethodilo zlostavljanje, kažnjivo je
kaznom od najmanje deset godina zatvora ili kaznom dugotrajnog zatvora.
Ako je pri počinjenju krivičnog djela nasilja u porodici upotrebljeno oružje,
opasno oruđe ili drugo sredstvo prikladno da teško ozlijedi tijelo ili naruši
zdravlje, počinilac će se kazniti kaznom zatvora od tri mjeseca do tri go-
dine.

Važno je također naglasiti da je članom 2., stav 11. Zakona definisano
da je krivično djelo iz mržnje svako krivično djelo učinjeno zbog rasne pri-
padnosti, boje kože, vjerskog uvjerenja, nacionalnog ili etničkog porijekla,
jezika, invaliditeta, spola, seksualne orijentacije ili rodnog identiteta druge
osobe. Takvo postupanje uzet će se kao otežavajuća okolnost ako ovim za-
konom nije izričito propisano teže kažnjavanje za kvalifikovani oblik
krivičnog djela učinjenog iz mržnje. 

Imajući u vidu navedeno, osim člana 222. Krivičnog zakona FBiH kojim
je inkriminisano nasilje u porodici, vidljivo je da je zakonodavac inkrimi-
nisao i niz drugih ponašanja koja se mogu dovesti u vezu sa nasiljem nad
ženama. Krivično djelo ubistva definisano je članom 166.31 ovog zakona,
ubistvo na mah članom 167.32 i prouzrokovanje smrti iz nehata članom
168.33. Međutim, u ovim članovima Zakona nema posebne kvalifikacije za
slučajeve počinjenog krivičnog djela nad članom porodice.
31 Član 166
Ubistvo
(1) Ko drugoga usmrti, kaznit će se kaznom zatvora najmanje pet godina
(2) Kaznom zatvora najmanje deset godina ili kaznom dugotrajnog zatvora kaznit će se:
a) ko drugog usmrti na okrutan ili podmukao način;
b) ko drugog usmrti pri bezobzirnom nasilničkom ponašanju;
c) ko drugog usmrti iz mržnje;
d) ko drugog usmrti iz koristoljublja, radi učinjenja ili prikrivanja kog drugog krivičnog djela, iz bezobzirne osvete ili iz drugih
niskih pobuda;
e) ko usmrti sudiju ili tužioca u vezi sa vršenjem njihove sudijske ili tužilačke dužnosti, službenu ili vojnu osobu pri obavljanju
poslova sigurnosti ili dužnosti čuvanja javnog reda, hapšenja učinitelja krivičnog djela ili čuvanja osobe kojoj je oduzeta slo-
boda.

32 Član 167
Ubistvo namah
Ko drugoga usmrti namah, doveden bez svoje krivnje u jaku razdraženost ili prepast njegovim napadom, zlostavljanjem ili
teškim vrijeđanjem, kaznit će se kaznom zatvora od jedne do deset godina

Član 168

33. Prouzrokovanje smrti iz nehata
Ko prouzroči smrt drugog iz nehata, kaznit će se kaznom zatvora od šest mjeseci do pet godina.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

26

Zakonom o krivičnom postupku Federacije BiH,34 kao procesnom zakonu
definisani su mehanizmi za utvrđivanje krivnje za počinjenje krivičnih djela,
između ostalog i nasilja u porodici, te je propisana nadležnost
postupajućeg tužilaštva i nadležnog suda. Prava i obaveze tužioca u
provođenju aktivnosti utvrđivanja krivične odgovornosti za počinjenje
krivičnog djela nasilja u porodici ostvaruju se kroz opću odredbu o pravima
i dužnostima tužioca, kao i za sva druga krivična djela u Federaciji BiH, te
se njegova uloga može posmatrati kroz tri osnovne faze i to: postupanje u
fazi prijave krivičnog djela, postupanje u istrazi i postupanje u postupku
optuženja. Nakon provedene istrage tužilac podiže optužnicu zbog
krivičnog djela ili u suprotnom, ako utvrdi da prijavljeno djelo nije krivično
djelo ili da nema dovoljno dokaza, donosi naredbu o obustavi istrage.

2.3. Zakonodavni okvir u oblasti nasilja u porodici na 
nivou Brčko distrikta Bosne i Hercegovine

Zakonom o zaštiti od nasilja u porodici u Brčko Distriktu BiH35 propisuje
se zaštita od nasilja u porodici ili porodičnoj zajednici, lica koja se u smislu
ovog zakona smatraju članom porodice ili porodične zajednice, subjekti za-
štite i postupak zaštite žrtava nasilja u porodici, prekršajne sankcije koje
se izriču počiniteljima nasilja u porodici i druga pitanja od značaja za zaštitu
od nasilja u porodici u Brčko distriktu Bosne i Hercegovine. Također, zakon
predviđa i pravo na besplatnu pravnu pomoć žrtve nasilja u porodici u pos-
tupcima ostvarivanja svojih prava i zaštite, u skladu s propisima koji regulišu
oblast besplatne pravne pomoći. Za raziku od entitetskih zakona u Brčko
Distriktu BiH postoji paralelan sistem kažnjavanja nasilja u porodici, za oz-
biljnije slučajeve nasilja u porodici u skladu sa Krivičnim zakonom kao
krivično djelo, a za manje ozbiljne slučajeve nasilja u porodici u skladu sa
Zakonom o zaštiti od nasilja u porodici kao prekršaj. U skladu sa članom 9.
Zakona postupanje u slučajevima nasilja je hitno, a u skladu sa članom 10.
Zakona postoji obaveza prijavljivanja nasilja u porodici. Nakon prijavlji-
vanja, policija je dužna obavijestiti Pododjeljenje za socijalnu zaštitu, koje
će pružiti socijalno-zaštitne mjere žrtvi, zdravstvena ustanova će omogućiti

34 Zakon o krivičnom postupku Federacije Bosne i Hercegovine („Službene novine Federacije BiH“, br. 35/03, 37/03, 56/03,
78/04, 28/05, 55/06, 27/07, 53/07, 9/09, 12/10, 8/13 i 59/14)

35 Zakon o zaštiti od nasilja u porodici u Brčko distriktu ("Službeni glasnik Brčko distrikta BiH", br. 7/18)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

27

ljekarski pregled, a policija odmah obavještava i nadležno tužilaštvo, te u
slučaju da radnje nasilja nemaju obilježje krivičnog djela, predmet vraća
podnosiocu. Zahtjev za pokretanje prekršajnog postupka za radnje nasilja
u porodici može podnijeti policija ili drugi ovlašteni organi. U skladu sa
članom 11. Zakon predviđa hitne mjere36 koje se izriču najkasnije u roku
od 24 sata. Zakon također pripisuje postupak zbrinjavanja žrtve nasilja u
porodici u sigurnu kuću. S obzirom da ovaj zakon reguliše sankcije za
počinjeni prekršaj nasilja u porodici, one u skladu sa članom 17. Zakona
mogu biti: novčana kazna; uslovna osuda, ukor i zaštitne mjere37.
Provođenje zaštitih mjera predviđeno je Pravilnikom o načinu i mjestu
provođenja zaštitne mjere obavezan psihosocijalni tretman, Pravilnikom o
načinu i mjestu provođenja zaštitne mjere obavezno liječenje od zavisnosti
počinioca nasilja u porodici i Pravilnikom o načinu provođenja hitnih i za-
štitnih mjera.

Kada je u pitanju Krivični zakon Brčko distrikta Bosne i Hercegovine38,
nasilje u porodici kao krivično djelo definisano je članom 218.39 Krivičnog za-
kona Brčko distrikta BiH. Zakon u članu 218., stav 3. predviđa kazne zatvora
od tri mjeseca do tri godine ukoliko je pri izvršenju ovog krivičnog djela
upotrebljeno oružje, opasno oruđe ili drugo sredstvo prikladno teško ozli-
jediti tijelo ili narušiti zdravljen ili je krivično djelo učinjeno pred djetetom.

36   4) Hitne mjere zaštite su:
a) udaljenje učinioca nasilja iz stana, kuće ili drugog stambenog prostora ili
b) zabrana približavanja i kontaktiranja učinioca nasilja sa žrtvom nasilja u porodi

37 2) Zaštitne mjere su:
a) udaljenje iz stana, kuće ili nekog drugog stambenog prostora počinioca nasilja u porodici,
b) zabrana približavanja žrtvi nasilja u porodici,
c) zabrana uznemiravanja, uhođenja i praćenja žrtve nasilja u porodici ili porodičnoj zajednici,
d) obavezan psihosocijalni tretman počinioca nasilja u porodici i
e) obavezno liječenje od zavisnosti počinioca nasilja u porodici.

38 Krivični zakon Brčko distrikta BiH (Službeni glasnik Brčko distrikta BiH“ – prečišćeni tekst, broj: 19/20.)

39 Nasilje u porodici
Član 218
(1) Ko nasiljem, drskim ili bezobzirnim ponašanjem ugrožava mir, tjelesnu cjelovitost ili duševno zdravlje člana svoje porodice
ili mu nanosi ekonomsku štetu, kaznit će se novčanom kaznom ili kaznom zatvora do tri godine
(2) Ko krivično djelo iz stava 1 ovoga člana počini prema članu porodice s kojime živi u zajedničkom domaćinstvu, kaznit će se
novčanom kaznom ili kaznom zatvora do tri godine
(3) Ako je pri učinjenju krivičnog djela iz stavova 1 i 2 ovoga člana upotrijebljeno oružje, opasno oruđe ili drugo sredstvo prik-
ladno teško ozlijediti tijelo ili narušiti zdravlje ili je krivično djelo iz stavova 1 i 2 učinjeno pred djetetom, učinilac će se kazniti
kaznom zatvora od tri mjeseca do tri godine
(4) Ako je krivičnim djelom iz stavova od 1 do 3 ovoga člana član porodice teško tjelesno ozlijeđen ili mu je zdravlje teško
narušeno, ili ako je krivično djelo iz stavova od 1 do 3 ovoga člana počinjeno prema djetetu, učinilac će se kazniti kaznom
zatvora od jedne do pet godina
(5) Ako je krivičnim djelom iz stavova od 1 do 4 ovoga člana prouzrokovana smrt člana porodice, učinilac će se kazniti kaznom
zatvora od dvije do petnaest godina
(6) Ko usmrti člana porodice kojeg je prethodno zlostavljao, kaznit će se kaznom zatvora najmanje deset godina ili kaznom
dugotrajnog zatvora



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

28

Kada je u pitanju Krivični zakon Brčko distrikta BiH u članu 2. ovog za-
kona definisano je značenje izraza „krivično djelo iz mržnje“ koje pred-
stavlja svako krivično djelo učinjeno, između ostalog, i zbog spola druge
osobe, te će prema članu 49. ovog zakona takvo postupanje biti uzeto kao
otežavajuća okolnost osim ako zakon ne propisuje teže kažnjavanje za kva-
lifikovani oblik krivičnog djela učinjenog iz mržnje.  

Zakonom su definisana i druga krivična djela koja se mogu dovesti u
vezu sa nasiljem u porodici, te je krivično djelo ubistva definisano članom
163.40 ovog zakona, ubistvo na mah članom 164.41, te ubistvo iz nehata
članom 165.42 ovog zakona. Međutim, u ovim članovima zakona nema
posebne kvalifikacije za slučajeve počinjenog krivičnog djela nad članom
porodice.

Zakonom o krivičnom postupku Brčko distrikta Bosne i Hercegovine43

utvrđuju se pravila krivičnog postupka po kojima su dužni da Osnovni sud
i Apelacioni sud Brčko distrikta BiH, Tužilaštvo Brčko distrikta BiH i drugi
učesnici u krivičnom postupku kada postupaju u krivičnim stvarima. Ovim
zakonom su definirana osnovna prava žrtava nasilja u okviru krivičnog pos-
tupka i tu spadaju: mogućnost podnošenja imovinsko-pravnog zahtjeva;
pravo da budu obaviještene o neprovođenju istrage; da budu obaviještene
o povlačenju optužnice i obustavljanju krivičnog postupka da budu
saslušane kao svjedoci tokom istrage i na glavnom pretresu kao i da pri-
sustvuju glavnom pretresu. 

40 Ubistvo
Član 163
(1) Ko drugog liši života, kaznit će se kaznom zatvora najmanje pet godina
(2) Kaznom zatvora najmanje deset godina ili kaznom dugotrajnog zatvora kaznit će se:
1) ko drugoga liši života na svirep ili podmukao način;
2) ko drugoga liši života pri bezobzirnom nasilničkom ponašanju;
3) ko drugoga usmrti iz mržnje;
4) ko drugoga liši života iz koristoljublja, radi učinjenja ili prikrivanja kojeg drugog krivičnog djela, iz bezobzirne osvete ili iz
drugih niskih pobuda;
5) ko liši života službeno ili vojno lice pri obavljanju poslova sigurnosti ili dužnosti čuvanja javnoga reda, hvatanja učinioca
krivičnog djela ili čuvanja lica koje je lišeno slobode;
6) ko liši života dijete ili žensko lice za koje zna da je trudno

41 Ubistvo na mah
Član 164
Ko drugog liši života na mah, doveden bez svoje krivnje u jaku razdraženost ili prepast njegovim napadom, zlostavljanjem ili
teškim vrijeđanjem, kaznit će se kaznom zatvora od jedne do deset godina

42 Ubistvo iz nehata
Član 165
Ko drugog liši života iz nehata, kaznit će se kaznom zatvora od šest mjeseci do pet godina

43 Zakon o krivičnom postupku Brčko distrikta Bosne i Hercegovine („Službeni Glasnik Brčko distrikta BiH“ br. 34/13, 27/14,
3/19 i 16/20)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

29

2.4. Zaključci i preporuke

Bosna i Hercegovina je ratifikacijom međunarodnih dokumenata, koji
imaju primat nad domaćim zakonodavstvom, preuzela obaveze i osigurala
mehanizam za primjenu međunarodno definisanih standarda u oblasti
zabrane svih vrsta diskriminacije, a posebno nasilja nad ženama i nasilja u
porodici, te je na taj način osigurala mehanizam za primjenu
međunarodnih standarda i propisa neovisno o nivou usklađenosti
domaćeg zakonodavstva sa međunarodnim standardima. Osim dijela koji
se odnosi na samo krivično djelo nasilja u porodici i stavljanje akcenta na
rodno motivisanu prirodu ove vrste krivičnog djela, odnosno nasilja u
porodici koje nesrazmjerno pogađa žene i djevojčice, obaveza usklađivanja
propisa obuhvata i procjenu rizika, koja se veže i za oblast lakog oružja. 

Imajući u vidu navedeno, s obzirom na složeno administrativno
uređenje u Bosni i Hercegovini, iako je vidljiv proces usklađivanja propisa
u oblasti nasilja u porodici, može se zaključiti da su još uvijek neusklađeni
propisi sa međunarodnim standardima u ovoj oblasti, kao i različit pristup
definisanju propisa, kako sadržajno, tako i vremenski, ovisno o administra-
tivnom nivou. S tim u vezi, zakoni u oba entiteta prepoznaju nasilje u
porodici kao krivično djelo, dok u Brčko distriktu nasilje u porodici može
biti definisano ili kao krivično djelo ili kao prekršaj. Osim navedenog, niti u
jednom od krivičnih zakona nije u potpunosti vidljivo rodno motivisano
ubistvo, odnosno femicid ili ubistvo žene zato što je žena, nego su ubistva
rodno neutralna.

Kada je u pitanju procjena rizika prilikom prijave nasilja u porodici, a
koja između ostalog obuhvata i oružje, ona je prepoznata direktno u Za-
konu o zaštiti od nasilja u porodici RS-a, dok Zakon o zaštiti od nasilja u
porodici BD BiH, kao i Zakon o zaštiti od nasilja u porodici FBiH ovu odredbu
ne prepoznaju, ali je procjena rizika definisana u Posebnom pravilniku koje
je donijelo Federalno ministarstvo unutrašnjih poslova za situacije nasilja
u kojima je izrečena zaštitna mjera.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

30

Preporuke:

• Ujednačiti pristup definisanju propisa i ubrzati usklađivanje sa
međunarodnim standardima

• Osigurati da nasilje u porodici u Brčko distriktu BiH može biti defini-
rano samo kao krivično djelo

• Osigurati da princip rodno zasnovanog ubistva, odnosno femicida
bude vidljivo u svim krivičnim zakonima

• Osigurati definisanja procjene rizika u propisima Brčko distrikta BiH



3. PREGLED ZAKONODAVNOG OKVIRA BiH U 
OBLASTI DOBIJANJA DOZVOLE I 
POSJEDOVANJA LAKOG ORUŽJA

Autori: Fatima Bećirović i Zlatan Hrnčić





STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

33

S obzirom na administrativno uređenje Bosne i Hercegovine propisi ko-
jima je regulisano dobijanje dozvole i posjedovanje lakog naoružanja defi-
nisani su na nivou entiteta Republika Srpska, na nivou kantona Federacije
Bosne i Hercegovine i na nivou Brčko Distrikta Bosne i Hercegovine, te je s
tim u vezi ova oblast definisana u okviru 12 zakona o oružju i municiji.

Usklađivanje zakona o oružju i municiji sa pravnom stečevinom Eu-
ropske unije realizovano je prema EU direktivama44. U Okviru Berlinskog
procesa u julu mjesecu 2018. godine, usvojen je dokument „Mapa puta za
održivo rješenje za suzbijanje nedozvoljenog posjedovanja, zloupotrebe i
trgovine malim i lakim oružjem/vatrenim oružjem i pripadajućom munici-
jom na Zapadnom Balkanu”, čime je data i politička opredjeljenost za
jačanje kontrole malog oružja i lakog naoružanja i suzbijanja njegovog
širenja.

Oružje se prema propisima u Bosni i Hercegovini razvrstava u četiri ka-
tegorije i to:

• Kategorija A45 koju čini oružje za koje građani ne mogu dobiti
dozvolu, odnosno zabranjeno oružje

3. PREGLED ZAKONODAVNOG OKVIRA BiH U 
OBLASTI DOBIJANJA DOZVOLE I 
POSJEDOVANJA LAKOG ORUŽJA

44 Direktiva Vijeća 91/477/EEZ od 18. juna 1991. godine o nadzoru nabavljanja i posjedovanja oružja (SL L 256, 03.09.1991.),
Direktiva 2008/51/EZ Evropskog parlamenta i Vijeća od 21. maja 2008. godine o izmjeni Direktive Vijeća 91/477/EEZ od 18.
juna 1991. godine o nadzoru nabavljanja i posjedovanja oružja (SL L 179, 08.07.2008.), Uredba komisije (EU) 2015/2403 od
15. decembra 2015. godine o utvrđivanju zajedničkih smjernica o normama i tehnikama onesposobljavanja kako bi se osigu-
ralo daje onesposobljeno vatreno oružje postalo neopozivo neupotrebljivo (SL L 333/62) i Direktiva (EU) 2021/555 Europskog
parlamenta i vijeća o nadzoru nabavke i posjedovanja oružja od 24.marta 2021. godine.

45 Kategoriju A čine: 1) vojni projektili s eksplozivnim punjenjem; 2) automatsko vatreno oružje; 3) vatreno oružje koje je ka-
muflirano tako da izgleda kao neki drugi predmet, 4) streljivo s probojnim, eksplozivnim, obilježavajućim ili zapaljivim projek-
tilima, te projektili za takvo streljivo; 5) streljivo za pištolje i revolvere s projektilom koji ima ekspanzijski učinak i projektili za
takvo streljivo, izuzev streljiva za lov ili športsko streljaštvo za osobe kojima je dopušteno da rabe to oružje, 6) minsko-ek-
splozivna sredstva i dijelovi; 7) oružje koje je izrađeno ili prerađeno bez odobrenja za promet oružjem, izuzev oružja iz kate-
gorije C alineja 3; 8) poluautomatsko vatreno oružje za civilnu uporabu, koje po svom autentičnom izgledu odgovara
automatskom oružju; 9) ostalo vatreno oružje koje nije obuhvaćeno kategorijama B, C ili D; 10) posebna oprema za vatreno
oružje



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

34

• Kategorija B46 za koju građani mogu dobiti dozvolu, odnosno dopuš-
teno oružje uz odgovarajuću ispravu

• Kategorija C47 u koje spada dopušteno oružje koje je potrebno pri-
javiti policiji  

• Kategorija D48 u koje spada dopušteno oružje za koje nije potrebno
odobrenje niti prijava policiji

3.1. Strateški okvir

Vijeće ministara Bosne i Hercegovine donijelo je Strategiju za kontrolu
malog i lakog naoružanja u Bosni i Hercegovini 2021-202449 kojom su defi-
nisani koraci kako bi se unaprijedile postojeće mjere i prakse za kontrolu
vatrenog oružja i smanjenja rizika zloupotrebe oružja. Strategija obuhvata
četiri oblasti i to: Unapređenje pravnog okvira i provedba zakonodavstva;
Smanjenje prisustva nelegalnog malog i lakog naoružanja; Upravljanje
malim i lakim naoružanjem u posjedu Oružanih snaga BiH i međunarodna
i regionalna saradnja i saradnja sa organizacijama civilnog društva. Prema
Strategiji nadležni organi u Bosni i Hercegovini su usvojili zakone o oružju
i municiji u cilju usklađivanja sa pravnom stečevinom EU50. U Bosni i Herce-

46 Kategoriju B čine: 1) poluautomatsko ili repetirajuće vatreno oružje kratke cijevi; 2) vatreno oružje kratke cijevi za
jedinačnu paljbu sa središnjim paljenjem; 3) vatreno oružje kratke cijevi za jedinačnu paljbu s rubnim paljenjem; 4) lovačko i
športsko poluautomatsko dugocijevno vatreno oružje koje zajedno s spremnikom i ležištem može primiti više od tri metka; 5)
poluautomatsko vatreno oružje duge cijevi sa spremnikom i ležištem za najviše tri metka, kod kojeg se spremnik, odnosno
opruga za punjenje može skinuti, odnosno nije sigurno je li oružje napravljeno tako da se uz obični alat može prepraviti u
oružje sa spremnikom i ležištem za više od tri metka; 6) repetirajuće i poluautomatsko vatreno oružje duge cijevi s glatkom
cijevi ukupne duljine do 60 cm; 7) repetirajuće vatreno oružje duge cijevi koje nije obuhvaćeno u alineji 6) ove točke; 8) va-
treno oružje duge cijevi za jedinačnu paljbu s jednom ili više užlijebljenih cijevi; 9) vatreno oružje duge cijevi za jedinačnu
paljbu s jednom ili više glatkih cijevi; 10) poluautomatsko vatreno oružje duge cijevi koje nije obuhvaćeno alinejama 4), 5), 6)
i 7) ove kategorije; 11) staro i trofejno oružje

47 Kategoriju C čine: 1) plinsko oružje; 2) reprodukcija vatrenog oružja kod kojeg se ne upotrebljava jedinstveni naboj; 3)
mužari

48 Kategoriju D čine: 1) zračno oružje; 2) električni paralizatori; 3) raspršivači,odnosno sprejevi; 4) oružje s tetivom; 5) hladno
oružje

49 Strategija za kontrolu malog oružja i lakog naoružanja u Bosni i Hercegovini za period 2021-2024 godina i Akcioni plan,
usvojena je na 28. sjednici Vijeća ministara Bosne i Hercegovine, održanoj 24.2.2021.godine

50 Direktivom vijeća 91/477/EEZ od 18. juna 1991. o nadzoru nabave i posjedovanja oružja, Direktivom 2008/51/EZ Evrop-
skog parlamenta i Vijeća od 21. maja 2008. o izmjeni Direktive Vijeća 91/477/EEZ o nadzoru nabave i posjedovanja oružja i
Direktivom (EU) 2017/853 Europskog parlamenta i Vijeća od 17. maja 2017. o izmjeni Direktive Vijeća 91/477/EEZ o nadzoru
nabave i posjedovanja oružja i Direktivom (EU) 2021/555 Europskog parlamenta i vijeća o nadzoru nabavke i posjedovanja
oružja od 24.marta 2021. godine.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

35

govini je prema oficijelnim podacima od 2018. do 2023. godine porastao
broj registrovanog oružja, te je u 2023. godini bilo registrovano 355.888
komada oružja (FBiH 224.586, RS 127.484 i BD 3.828), kao što je vidljivo u
tabeli koja slijedi.

Ovaj izvještaj daje uvid i u nelegalno prikupljeno oruže, te je samo
tokom 2023. godine izuzeto 1.968 komada nelegalnog oružja, kao i
iznačajan broj drugog nelegalnog oružja, bombi, municije i ekploziva. Samo
je 1,5% nelegalnog uružja bilo u posjedu žena, te je jasno ukazano na rodnu
dimenziju ove oblasti.

S obzirom da Strategija prepoznaje vezu između izraženih maskuliniteta,
nasilja u porodici, odnosno rodno zasnovanog nasilja sa pristupom lakom
naoružanju kao faktoru rizika, Akcioni plan za implementaciju Strategije u
okviru cilja “Smanjenje prisustva nelegalnog malog oružja i lakog
naoružanja” predviđa posebne mjere i to mjere: 

• Integrisati rodnu perspektivu u mjere za kontrolu malog i lakog
naoružanja

• Razvoj rodno odgovornih politika u vezi sa malim i lakim naoružanj-
em

2018. 2019. 2020. 2021. 2022. 2023.

FBiH 169.584 182.508 182.338 195.268 218.442 224.586

RS 104.678 127.824 94.653 123.321 126.431 127.484

BD BiH 4.010 3.991 3.828 3.727 3.819 3.828

Ukupno
BiH 278.272 314.323 280.819 324.316 348.692 355.888

Tabela 1: Tabela: Broj registrovanog oružja prema godinama i 
nivou organizacije vlasti u BiH51

51 Izvještaj Koordinacionog odbora za kontrolu malog oružja i lakog naoružanja u Bosni i Hercegovini, Sarajevo, mart 2024.
godine



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

36

• Poboljšati institucionalni i strateški odgovor na zloupotrebu vatrenog
oružja u kontekstu nasilja u porodici i nasilja u intimnom partnerskom
odnosu

S tim u vezi, u planu je analiza institucionalnih praksi i postupanja
nadležnih službi u cilju sprečavanja zloupotrebe vatrenog oružja u kontek-
stu nasilja u porodici i intimnog partnerskog nasilja. Također, predviđena
je obuka o rodno zasnovanom nasilju za osoblje koje radi na poslovima iz-
davanja odobrenja za nabavku oružja i razvoj procedura za postupanje poli-
cijskih službenika/ca u vezi sa vatrenim oružjem u slučajevima nasilja u
porodici. Važno je i podizanje svijesti o rodnim ulogama i normama koje
mogu podsticati rizična ponašanja i potražnju za vatrenim oružjem među
muškarcima. Akcionim planom je također predviđen razvoj metodologije
i sprovođenje obuke o procjeni rizika zloupotrebe oružja u kontekstu rodno
zasnovanog nasilja.

Također, formiran je Koordinacioni odbor za kontrolu malog oružja i
lakog naoružanja u Bosni i Hercegovini52. Ovo interresorno tijelo je formi-
rano od predstavnika/ca policijskih tijela u Bosni i Hercegovini i drugih ti-
jela, s ciljem planiranja, koordinacije, usmjeravanja i nadzora aktivnosti za
prevođenje Strategije za kontrolu malog i lakog naoružanja u Bosni i Herce-
govini 2021-2024.

Malo oružje i lako naoružanje je naoružanje koje može nositi i upotre-
bljavati jedna osoba i kao takvo može biti zloupotrebljeno u kontekstu
nasilja u porodici i intimnog partnerskog nasilja. S obzirom da Zakon o
ravnopravosti spolova Bosne i Hercegovine definiše obavezu integrisanja
rodne perspektive u sve procese, tako i oblast koja reguliše dobijanje doz-
vole i posjedovanje lakog oružja mora imati integrisanu rodnu perspektivu.
S tim u vezi, Gender akcioni plan Bosne i Hercegovine za period 2023-2027.
sadrži ciljeve, programe i mjere za ostvarivanje ravnopravnosti spolova u
svim oblastima društvenog života i rada, a Operativnim planom su zacrtane
aktivnosti koje će provesti nadležne institucije Bosne i Hercegovine u pre-
ciziranim rokovima do kraja 2027. godine. GAP BiH se oslanja na tri

52   Odluka o imenovanju Koordinacijskog odbora za kontrolu malog oružja i lakog naoružanja u Bosni i Hercegovini
(„Službeni glasnik BiH“ br. 28/21, 31/23 i 80/23). Koordinacioni odbor je sastavljen od predstavnika Ministarstva sigurnosti
BiH, Tužilaštva BiH, Ministarstva vanjskih poslova BiH, Ministarstva odbrane BiH, Ministarstva vanjske trgovine i ekonomskih
odnosa BiH, Granične policije BiH, Državne agencije za istrage i zaštitu, Direkcije za koordinaciju policijskih tijela BiH, Uprave
za indirektno oporezivanje, Policije Brčko Distrikta BiH, Federalnog ministarstva unutrašnjih poslova i Ministarstva unutrašn-
jih poslova Republike Srpske



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

37

strateška cilja koja uključuju sačinjavanje, provedbu i praćenje programa
mjera za unapređenje ravnopravnosti spolova u institucijama vlasti po prio-
ritetnim oblastima, izgradnju i jačanje sistema, mehanizama i instrumenata
za postizanje ravnopravnosti spolova te uspostavljanje i jačanje saradnje i
partnerstva. U okviru prioriteta “Rod i bezbjednost” predviđa mjere za
poboljšanje bezbjednosti žena i muškaraca u Bosni i Hercegovini.

Akcioni plan za implementaciju UNSCR 1325 “Žene, mir i sigurnost” u
Bosni i Hercegovini u dijelu koji se odnosi na povećanje bezbjednosti iz
perspektive rodne ravnopravnosti se odnosi na upotrebu malog i lakog
naoružanja, a posebno u dijelu posjedovanja ilegalnog oružja i nasilje nad
ženama i nasilje u porodici.

3.2. Zakonodavni okvir kojim se reguliše posjedovanje oružja na 
nivou entiteta Republika Srpska

Kada je u pitanju entitet Republika Srpska, prema članu 361.53 Krivičnog
zakonika RS posjedovanje oružja bez dozvole predstavlja krivično djelo,
bilo da je riječ o oružju za koje građani ne mogu dobiti dozvolu, prema
stavu 1., ili o oružju za koje građani mogu dobiti dozvolu, prema stavu 4.
navedenog člana ovog zakona.

Zakonom o oružju i municiji54 uređuju se nabavljanje, držanje, nošenje
i oduzimanje oružja, bitnih dijelova oružja, municije, izdavanje i oduzi-
manje isprava o oružju, promet i prevoz oružja i municije, popravljanje i
prepravljanje oružja, kolekcionarstvo, posredništvo, kao i civilna strelišta i
vođenje evidencija o oružju i municiji. Prema članu 9. ovog Zakona postu-
pak za nabavljanje, držanje i nošenje oružja pokreće se podnošenjem za-
htjeva nadležnoj organizacionoj jedinici Ministarstva unutrašnjih poslova
Republike Srpske, te se na osnovu zahtjeva izdaju sljedeće isprave:

53 Nedozvoljena proizvodnja i promet oružja ili eksplozivnih materija
Član 361
(1) Ko neovlašteno izradi, prepravi, drži, proda, nabavi, vrši razmjenu, unese u zemlju ili iz nje iznese, vatreno, hemijsko, bi-
ološko ili nuklearno oružje, municiju ili eksplozivne materije, ili kakvo drugo borbeno sredstvo čije izrađivanje, nabavljanje,
prodaja, nošenje ili držanje građanima uopšte nije dozvoljeno ili je ograničeno, kazniće se kaznom zatvora od šest mjeseci do
pet godina
...
(4) Ko neovlašteno na javnom mjestu nosi vatreno oružje čije je nabavljanje građanima dozvoljeno, a za koje nema oružni list,
odnosno dozvolu za držanje oružja, kazniće se novčanom kaznom ili kaznom zatvora do jedne godine.

54 Zakon o oružju i municiji ("Sl. glasnik RS", br. 26/2016, 18/2017, 31/2018, 58/2019 i 86/2024 - odluka US)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

38

odobrenje za nabavljanje oružja; oružani list; dozvola za nošenje oružja;
odobrenje za držanje oružja; odobrenje za držanje starog oružja; kolek-
cionarska dozvola i potvrda o prijavi. Prema članu 30. ovog Zakona dozvola
za nošenje oružja izdaje se na osnovu rješenja kojim je nošenje oružja
odobreno, a do isteka roka važenja oružanog lista na osnovu kojeg je izdata.
Ukoliko nadležni organ prije isteka roka važenja dozvole za nošenje oružja
nađe da su prestali razlozi zbog kojih je nošenje oružja odobreno, donosi
rješenje kojim se nošenje oružja zabranjuje, a dozvola za nošenje oružja
oduzima. U skladu sa članom 68. ovog Zakona evidenciju o podnesenim
zahtjevima, izdatim odobrenjima, dozvolama za nošenje oružja, odobre-
njima za držanje oružja i dr. vodi nadležni organ u pisanoj i elektronskoj
formi.

Članom 71. ovog Zakona predviđene su prekršajne odredbe, između os-
talog i za nošenje oružja na način da ono izaziva osjećaj ugroženosti, uzne-
mirenost i negodovanje građana. Naime, u skladu sa članom 30., stav (2)
lice kojem je izdata dozvola za nošenje oružja obavezno je da nosi oružje
na bezbjedan način tako da ne izaziva osjećaj ugroženosti, uznemirenost i
negodovanje građana. 

Kada su u pitanju uslovi za nabavljanje oružja, u članu 11., stav (6) kao
uslov za dobijanje dozvole između ostalog vodi se računa da ne postoje
okolnosti koje negativno utiču na interese bezbjednosti, kao što su: češće
i prekomjerno uživanje alkohola, konzumiranje opojnih droga ili drugih
omamljujućih sredstava, izraženo poremećeni porodični odnosi, sukobi sa
okolinom, agresivno i ekscesno ponašanje i druge okolnosti koje lice čine
nepodobnim za posjedovanje oružja.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

39

3.3. Zakonodavni okvir kojim se reguliše posjedovanje oružja na 
nivou entiteta Federacija Bosne i Hercegovine

Kada je u pitanju entitet Federacija Bosne i Hercegovine članom 371.55

Krivičnog zakona Federacije BiH kao krivično djelo definisano je
neovlašteno držanje oružja ili eksplozivnih materijala čija nabavka
građanima nije dozvoljena. Također, članom 343.56 kao krivično djelo defi-
nisana je i izrada i nabavka oružja za činjenje nekog drugog krivičnog djela.
Definisanje krivičnog djela neovlašteno držanje oružja bez dozvole, ali koje
je dozvoljeno uz posjedovanje odgovarajuće dozvole regulisano je kanto-
nalnim propisima. 

Kada je u pitanju Kanton Sarajevo, posjedovanje ovakvog oružja kao
krivično djelo definisano je članom 74.57 Zakona o nabavljanju, držanju i
nošenju oružja i municije u Kantonu Sarajevo.58 Zahtjev za izdavanje
odobrenja za nabavku oružja iz kategorije B podnosi se na propisanom
obrascu nadležnoj policijskoj upravi. S tim u vezi, kada su u pitanju opći i
posebni uslovi za izdavanje odobrenja za nabavljanje oružja za fizička lica
prema članu 10. ovog Zakona, između ostalog, provjerava se da li je lice u

55 Član 371
Nedozvoljeno držanje oružja ili eksplozivnih materija
(1) Ko neovlašćeno izradi, prepravi, proda, nabavi ili razmijeni vatreno oružje, municiju ili eksplozivne materije, ili ko
neovlašćeno drži vatreno oružje, municiju ili eksplozivne materije čija nabavka građanima uopće nije dozvoljena, kaznit će se
kaznom zatvora do tri godine
(2) Ko učini krivično djelo iz stava 1. ovog člana u odnosu na veću količinu vatrenog oružja, municije ili eksplozivnih materija,
kaznit će se kaznom zatvora od jedne do deset godina
(3) Ko dobrovoljno preda sredstva iz stava 1. ovog člana nadležnom organu može se blaže kazniti

56 Član 343
Izrada i nabavka oružja i sredstava namijenjenih učinjenju krivičnih djela
(1) Ko oružje, eksplozivne materije ili sredstva za njihovo pripravljanje ili otrove za koje zna da su namijenjeni učinjenju
krivičnog djela izradi, nabavi ili drugom omogući da do njih dođe, kaznit će se kaznom zatvora od tri mjeseca do pet godina.
(2) Ko izradi ili drugom ustupi lažni ključ, otpirač ili kakvu drugu stvar ili sredstvo za provalu, iako zna da je namijenjeno
učinjenju krivičnog djela, kaznit će se kaznom zatvora do jedne godine

57 Član 74
(Krivična djela)
(1) Novčanom kaznom ili kaznom zatvora od šest mjeseci do tri godine kaznit će se za krivično djelo:
a) ko bez odobrenja nabavi, drži ili nosi vatreno oružje kategorije B (čl. 10. i 20. ovog zakona), izuzev pravnih lica kada nabavl-
jaju oružje kategorije B na osnovu člana 28. stav (4) ovog zakona,
b) ko proda vatreno oružje kategorije B pravnom licu, poduzetniku ili fizičkom licu koji nemaju odobrenje za nabavljanje te
vrste oružja (čl. 28. stav (4) i 61. stav (1), tačka a) ovog zakona), izuzev kada se vatreno oružje kategorije B prodaje pravnim
licima na osnovu člana 28. stav (4) ovog zakona i
c) ko drugom da pištolj ili revolver na poslugu (član 40. stav (1) ovog zakona) ili ko da na poslugu lovačko oružje ili sportsko
vatreno oružje licu koje za tu vrstu oružja nema oružni list (član 40. stav (2) ovog zakona) i
(2) Za krivična djela iz stava (1) ovog člana obavezno se izriče i zaštitna mjera oduzimanja oružja
(3) U izvršenju zaštitne mjere iz stava (2) ovog člana za krivično djelo iz stava (1) tač. b) i c) ovog člana oduzima se oružni list,
odnosno odobrenje za držanje oružja

58 Zakon o nabavljanju, držanju i nošenju oružja i municije Kantona Sarajevo („Službene novine Kantona Sarajevo“, br. 1/18,
13/18 i 30/19)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

40

posljednje dvije godine do dana podnošenja zahtjeva za izdavanje
odobrenja za nabavljanje oružja kažnjavano za prekršaj protiv javnog reda
i mira s obilježjem nasilja ili prekršaj s obilježjem nasilja propisan drugim
zakonom, te da nije pravosnažno osuđen za drugo krivično djelo. S obzirom
da je nasilje u porodici propisano kao krivično djelo, to podrazumijeva i
ovu oblast kao kriterij za odbijanje dozvole. Dodatno, formira se posebna
komisija koja utvrđuje i druge osnove za izdavanje dozvole. Postupak izda-
vanja odobrenja detaljno se opisuje u posebnom pravilniku koji donosi
kantonalni ministar unutrašnjih poslova. Prema članu 51. ovog Zakona
nadležna policijska uprava će donijeti rješenje o oduzimanju oružja i mu-
nicije i isprava o oružju ako nastupi neki od slučajeva koji su u suprotnosti
sa uslovima, između ostalog i u slučaju pravosnažne presude krivičnog
djela nasilja u porodici, a prema članu 53. Zakona privremeno će se oduzeti
između ostalog ukoliko postoje osnovi sumnje, između ostalog ukoliko je
korišteno i za krivično djelo nasilja u porodici ili ukoliko bi oružje moglo biti
zloupotrebljeno u slučajevima nasilja u porodici.

Kada je u pitanju Srednjobosanski kanton ova oblast je regulisana Za-
konom o nabavi, držanju i nošenju oružja i streljiva u Srednjobosanskom
kantonu59. Članom 69. ovog Zakona definisano je da posjedovanje oružja
za koje je potrebna dozvola, u slučaju posjedovanja bez dozvole predstavlja
krivično djelo. Postupak dobijanja dozvole je identičan kao što je regulisan
u Kantonu Sarajevo, kao i uslovi za odbijanje izdavanja dozvole, privremno
ili stalno oduzimanje dozvole, pri čemu se također jasno navode
poremećeni porodični odnosi, kao osnov za odbijanje izdavanja dozvole.
Izmjenama Zakona iz 2022. godine se kao osnov za nedobijanje dozvole
navode i zaštitne mjere u skladu sa Zakonom o zaštiti od nasilja u porodici.
Ovdje se međutim, kao osnov navodi i prekršaj zbog nasilja u porodici, što
je problematično iz razloga što nasilje u porodici predstavlja krivično djelo
prema članu 222. Krivičnog zakona Federacije BiH, a ne prekršaj.

Kada je u pitanju Hercegovačko-neretvanski kanton, ova oblast je regu-
lisana Zakonom o oružju i streljivu u Hercegovačko-neretvanskom kan-
tonu60. Članom 65. ovog Zakona definisano je da posjedovanje oružja za
koje je potrebna dozvola, u slučaju posjedovanja bez dozvole, predstavlja
krivično djelo. Postupak dobijanja dozvole je identičan kao i u drugim kan-

59   Zakon o nabavi, držanju i nošenju oružja i streljiva ("Službene novine KSB/SBK", br. 12/14, 8/15 i 10/22)

60 Zakon o oružju i streljivu u Hercegovačko-neretvanskom kantonu („Narodne novine Hercegovačo-neretvanskog kantona“,
broj 5/17)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

41

tonalnim zakonima, kao i uslovi za odbijanje izdavanja dozvole, privremno
ili stalno oduzimanje dozvole, pri čemu se također jasno navode
poremećeni porodični odnosi, kao osnov za odbijanje izdavanja dozvole. 

Kada je u pitanju Zapadnohercegovački kanton, ova oblast je regulisana
Zakonom o oružju i streljivu u Zapadnohercegovačkom kantonu61. Prema
članu 79. ovog Zakona posjedovanje oružja za koje je potrebna dozvola
suprotno odredbama Zakona bez dozvole predstavlja prekršaj, a ne
krivično djelo. Postupak dobijanja dozvole je identičan kao i u drugim kan-
tonalnim zakonima, kao i uslovi za odbijanje izdavanja dozvole, privremno
ili stalno oduzimanje dozvole, pri čemu se također jasno navode
poremećeni porodični odnosi, kao osnov za odbijanje izdavanja dozvole.
Također, razlog za odbijanje je prema članu 12. ovog Zakona je i
pravomoćna presuda, pokrenut postupak ili istraga za određena krivična
djela među koja spada i krivično djelo nasilja u porodici.

Kada je u pitanju Posavski kanton, ova oblast je regulisana Zakonom o
oružju i streljivu u Posavskom kantonu62. Prema članu 60. ovog Zakona
posjedovanje oružja za koje je potrebna dozvola suprotno odredbama Za-
kona bez dozvole predstavlja prekršaj, a ne krivično djelo. Postupak dobi-
janja dozvole je identičan kao i u drugim kantonalnim zakonima, kao i
uslovi za odbijanje izdavanja dozvole, privremno ili stalno oduzimanje doz-
vole, pri čemu se također jasno navode poremećeni porodični odnosi, kao
osnov za odbijanje izdavanja dozvole. Također, razlog za odbijanje prema
članu 11. ovog zakona je i pravomoćna presuda za određena krivična djela
među koja spada i krivično djelo nasilja u porodici.

Kada je u pitanju Bosansko-podrinjski kanton, ova oblast je regulisana
Zakonom o nabavljanju, držanju i nošenju oružja i municije u Bosansko-
podrinjskom kantonu63. Članom 73. ovog Zakona definisano je da posje-
dovanje oružja za koje je potrebna dozvola, u slučaju posjedovanja bez
dozvole, predstavlja krivično djelo. Postupak dobijanja dozvole je identičan
kao i u drugim kantonalnim zakonima, kao i uslovi za odbijanje izdavanja
dozvole, privremno ili stalno oduzimanje dozvole, pri čemu se također
jasno navode poremećeni porodični odnosi, kao osnov za odbijanje izda-

61 Zakon o oružju i streljivu (“Narodne novine Zapadnohercegovačkog kantona“, broj 5/17)

62 Zakon o oružju i streljivu ŽP („Narodne novine Županije Posavske“, br. 4/18 i 11/22)

63 Zakon o nabavljanju držanju i nošenju oružja i municije u Bosnansko-podrinjskom kantonu („Službene novine Bosansko
podrinjskog kantona“ br.10/17)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

42

vanja dozvole. Također, prema članu 10. ovog Zakona razlog za odbijanje
dozvole je i pravomoćna presuda ili optužnica za krivična djela u koje
između ostalog spada i nasilje u porodici.

Kada je u pitanju Tuzlanski kanton, ova oblast je regulisana Zakonom o
oružju i municiji Tuzlanskog kantona64. Članom 72. ovog Zakona defi-
nisano je da posjedovanje oružja za koje je potrebna dozvola, u slučaju
posjedovanja bez dozvole predstavlja krivično djelo. Postupak dobijanja
dozvole je identičan kao i u drugim kantonalnim zakonima, kao i uslovi za
odbijanje izdavanja dozvole, privremno ili stalno oduzimanje dozvole, pri
čemu se također jasno navode poremećeni porodični odnosi, kao osnov
za odbijanje izdavanja dozvole. Također, prema članu 16. ovog Zakona ra-
zlog za odbijanje dozvole je i pravomoćna presuda ili optužnica za krivična
djela u koje između ostalog spada i nasilje u porodici.

Kada je u pitanju Kanton 10, ova oblast je regulisana Zakonom o oružju
i streljivu u Kantonu 1065. Prema članu 71. ovog Zakona posjedovanje
oružja za koje je potrebna dozvola suprotno odredbama Zakona bez doz-
vole predstavlja prekršaj, a ne krivično djelo. Postupak dobijanja dozvole
je identičan kao i u drugim kantonalnim zakonima, kao i uslovi za odbijanje
izdavanja dozvole, privremno ili stalno oduzimanje dozvole, pri čemu se
također jasno navode poremećeni porodični odnosi, kao osnov za odbi-
janje izdavanja dozvole. Također, razlog za odbijanje  prema članu 11. ovog
Zakona je i pravomoćna presuda za određena krivična djela među koja
spada i krivično djelo nasilje u porodici.

Kada je u pitanju Unsko-sanski kanton, ova oblast je regulisana Za-
konom o oružju i municiji u Unsko-sanskom kantonu66. Članom 73. ovog
Zakona definisano je da posjedovanje oružja za koje je potrebna dozvola,
u slučaju posjedovanja bez dozvole predstavlja krivično djelo. Postupak
dobijanja dozvole je identičan kao i u drugim kantonalnim zakonima, kao
i uslovi za odbijanje izdavanja dozvole, privremno ili stalno oduzimanje
dozvole, pri čemu se također jasno navode poremećeni porodični odnosi,
kao osnov za odbijanje izdavanja dozvole.  Također, prema članu 9. ovog

64 Zakon o oružju i municiji u Tuzlanskom kantonu („Službene novine Tuzlanskog kantona“ br. 17/15, 5/16, 17/17, 8/20,
19/21 i 19/22).  

65 Zakon o oružju i streljivu Kantona 10 („Narodne novine Kantona 10“, br. 6/13, 8/13, 7/18 i 6/21)

66 Zakon o oružju i municiji Unsko-sanskog kantona ("Sl. glasnik Unsko-sanskog kantona", br. 15/2021)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

43

Zakona razlog za odbijanje dozvole je i pravomoćna presuda ili optužnica
za krivična djela u koje između ostalog spada i nasilje u porodici. Zakonom
se kao osnov za nedobijanje dozvole navode i zaštitne mjere u skladu sa
Zakonom o zaštiti od nasilja u porodici. Ovdje se međutim, kao osnov
navodi i prekršaj zbog nasilja u porodici, što je problematično iz razloga što
nasilje u porodici predstavlja krivično djelo prema članu 222. Krivičnog za-
kona Federacije BiH, a ne prekršaj.  

Kada je u pitanju Zeničko-dobojski kanton, ova oblast je regulisana Za-
konom o nabavljanju, držanju i nošenju oružja i municije u Zeničko-dobo-
jskom kantonu67. Članom 53. ovog Zakona definisano je da posjedovanje
oružja za koje je potrebna dozvola, u slučaju posjedovanja bez dozvole
predstavlja krivično djelo. Postupak dobijanja dozvole je identičan kao i u
drugim kantonalnim zakonima, kao i uslovi za odbijanje izdavanja dozvole,
privremno ili stalno oduzimanje dozvole, pri čemu se također jasno navode
poremećeni porodični odnosi, kao osnov za odbijanje izdavanja dozvole.
Također, prema članu 8. ovog Zakona razlog za odbijanje dozvole je i
pravomoćna presuda ili optužnica za krivična djela u koje između ostalog
spada i nasilje u porodici. 

Važno je naglasiti da prema svim zakonima o oružju nadležno mini-
starstvo unutrašnjih poslova vodi evidencije, te je dostupan mehanizam
provjere u slučajevima prijavljivanja nasilja u porodici. Također, svi propisi
predviđaju donošenje posebnih pravilnika, među kojima i pravilnik o evi-
dencijama, ali i formiranju komisije koja u postupku izdavanja dozvole vrši
provjere, između ostalog vodi razgovor i sa komšijama i prijateljima pod-
nosioca zahtjeva za dozvolu nabavke oružja.

Značajan alat u unapređenju rada u ovoj oblasti predstavljaju smjernice
kojima se ukazuje na visokorizične intervencije, prijem prijave nasilja u
porodici, procjenu rizika (legalno, ilegalno oružje, pristup, prijetnje, prov-
jera društvenih mreža), intervencija i postupak s vatrenim oružjem nakon
incidenta68.

67 Zakonom o nabavljanju, držanju i nošenju oružja i municije Zeničko-dobojskog kantona – prečišćeni tekst ("Sl. novine
Zeničko-dobojskog kantona", broj 9/13)

68 SEESAC (2024). Smjernice za procjenu i odgovor na rizike u vezi sa zloupotrebnom vatrenog oružja u nasilju u porodici,
Beograd, Srbija



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

44

3.4. Zakonodavni okvir kojim se reguliše posjedovanje oružja na 
nivou Brčko distrikta Bosne i Hercegovine

Kada je u pitanju Brčko distrikt BiH u skladu sa članom 365.69 Krivičnog
zakona Brčko distrikta BiH kao krivično djelo definisano je neovlašteno
držanje oružja ili eksplozivnih materijala čija nabavka građanima nije
dozvoljena. Također, članom 65. Zakona o oružju i municiji u Brčko distriktu
kao krivično djelo definisano je i neovlašteno držanje oružja za koje građani
mogu dobiti dozvolu. 

Zakonom o oružju i municiji u Brčko distriktu BiH70 propisani su uslovi
za kupovinu, posjedovanje i nošenje oružja. Članom 10. ovog Zakona
definišu se uslovi za izdavanje odobrenja za nabavku oružja fizičkom licu.
S tim u vezi, ukoliko je podnosilac zahtjeva osuđen za krivično djelo ili
novčano kažnjen za prekršaj protiv javnog reda i mira i drugih oblika nasilja,
ili ako je pokrenut krivični ili prekršajni postupak, bit će mu odbijen zahtjev
za nabavku oružja. S obzirom da je nasilje u porodici prema Krivičnom za-
konu definisano kao krivično djelo, a u određenim slučajevima i kao
prekršaj u skladu sa Zakonom o zaštiti od nasilja u porodici Brčko distrikta,
ono indirektno može biti razlog za odbijanje dozvole. Osim navedenog,
Zakon predviđa da za dobijanje dozvole ne smiju biti okolnosti za
zloupotrebu oružja kao što su poremećeni porodični odnosi i slično. 

Članom 48. Zakona predviđeno je privremeno oduzimanje oružja, mu-
nicije i isprava o oružju, između ostalog, ukoliko postoji osnova sumnje da
je vlasnik izvršio krivično djelo ili da je oružjem počinjeno krivično djelo ili
prekršaj. S obzirom da nasilje u porodici u Brčko distriktu BiH može biti
krivično djelo ili prekršaj, prilikom prijave slučaja nasilja u porodici, a u
skladu sa Zakonom o oružju i municiji Brčko distrikta BiH, policijski
službenik/ca ima mogućnost provjere u evidencijama koje se vode u skladu
sa članom 63. Zakona, te u skladu sa članom 51. Zakona privremenog odu-
zimanja oružja i postupanja s oružjem u skladu sa odlukom Osnovnog suda.

69 Nedozvoljeno držanje oružja ili eksplozivnih tvari
Član 365
(1) Ko neovlašteno izradi, prepravi, proda, nabavi ili razmijeni vatreno oružje, municiju ili eksplozivne tvari, ili ko neovlašteno
drži vatreno oružje, municiju ili eksplozivne tvari čija nabavka građanima uopće nije dozvoljena, kaznit će se kaznom zatvora
do tri godine
(2) Ko počini krivično djelo iz stava 1 ovoga člana u odnosu na veću količinu vatrenog oružja, municije ili eksplozivnih tvari,
kaznit će se kaznom zatvora od jedne do deset godina

70 Zakono o oružju i municiji u Brčko distriktu BiH (“Službeni glasnik Brčko distrikta”: br. 39/11, 2/12 i 6/13)



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

45

3.5. Zaključci i preporuke

S obzirom na administratovno uređenje Bosne i Hercegovine, propisi
kojima je regulisano dobijanje dozvole i posjedovanje lakog naouružanja
definisani su na nivou entiteta Republika Srpska, na nivou kantona u Fe-
deraciji Bosne i Hercegovine i na nivou Brčko distrikta Bosne i Hercegovine,
te je s tim u vezi ova oblast definisana u okviru 12 zakona o oružju i muni-
ciji, što kao rezultat ima različito definisanje ove oblasti. Međutim,
strateško opredjeljenje, praćenje razvoja ove oblasti od strane posebnog
Koordinacionog tijela koje ima definisan akcioni plan i redovno izvješta-
vanje o napretku, ukazuje na ozbiljan pristup uređenju ove oblasti.

Posjedovanje oružja bez dozvole za koje je moguće dobiti dozvolu (B
kategorija), kao i posjedovanje oružja za koje nije moguće dobiti dozvolu
(A kategorija) predstavlja krivično djelo u zakonima o oružju i municiji RS-
a i BD-a BiH, dok je u FBiH samo posjedovanje oružja za koje nije moguće
dobiti dozvolu krivično djelo, a regulisanje oružja za koje je moguće dobiti
dozvolu je prepušteno da se reguliše na kantonalnim nivoima. S tim u vezi
vidljiv je različit pristup, te se posjedovanje oružja za koje je moguće dobiti
dozvolu (B kategorija) u tri kantonalna zakona o oružju i municiji definiše
kao prekršaj u slučaju neposjedovanja dozvole, dok u u sedam kantona
ovo predstavlja krivično djelo. U svim zakonima, kao osnov za nedobijanje
dozvole definisano je i postojanje porodičnih problema, ali i podignuta op-
tužnica ili presuda za krivična djela. S obzirom da je nasilje u porodici
krivično djelo, vidljivo je da se taj segment uzima u obzir u ovim
slučajevima. U dva kantonalna zakona definisane su i zaštitne mjere prema
Zakonu o zaštiti od nasilja u porodici kao osnov za odbijanje dozvole,
međutim u dva kantonalna zakona se pogrešno navodi nasilje u porodici
kao prekršaj.

Također, sigurnosna provjera lica se provodi na osnovu službenih evi-
dencija u skladu sa pravilnicima o obrascima i sadržaju obrazaca, koji ne
sadrže dodatne mehanizme provjere kojima bi se pokrili i neprijavljeni
slučajevi nasilja u porodici. Provjera ne uključuje izričitu provjeru zaštitnih
mjera, kao ni elemente koji se odnose na brisanje evidencija, ali i obavezne
razgovore organa sa članovima porodice niti savjetovanje sa centrom za
socijalni rad.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

46

Preporuke:

• Ujednačiti pristup definisanju propisa i ubrzati usklađivanje sa
međunarodnim standardima;

• Ispraviti definisanje nasilja u porodici kao prekršaja u dva kantonalna
zakona i to Zakona o oružju i municiji Unsko-sanskog kantona i Zakona o
oružju i streljivu Posavskog kantona;

• Dopuniti ostale propise odredbama koji se vežu za izrečene zaštitne
mjere u slučajevima nasilja u porodici;

• Provoditi edukacije policijskih službenika s ciljem jačanja svijesti o
problemu nasilja u porodici i rizika koji oružje nosi u porodicama gdje je
prisutno nasilje;

• Uvesti posebne procedure privremenog oduzimanja oružja u
slučajevima brakorazvodnih parnica;

• Razvijati institucionalni odgovor na zloupotrebu vatrenog oružja i
smanjenje rizika povezanim za zloupotrebu vatrenog oružja u slučajevima
nasilja u porodici, ali i alata za rodno osjetljivo odobrenje za dozvolu za
oružje.



4. PRIMJENA ORUŽJA U ČINJENJU NASILJA - ANALIZA 
SUDSKE PRAKSE I REZULTATI RANIJIH ISTRAŽIVANJA

Autori: Fatima Bećirović i Zlatan Hrnčić





STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

49

Za potrebe ove analize provedeno je kvalitativno istraživanje putem
analize 11 sudskih presuda za slučajeve ubistava ili pokušaja ubistava, a
koji se dovode u vezu sa nasiljem u porodici i intimnim partnerskim nasi-
ljem. Analizirano je pet presuda kantonalnih sudova, četiri presude
okružnih sudova i dvije presude Vrhovnog suda FBiH. 

U anliziranim presudama izrečene su zatvorske kazne za počinjeno
krivično djelo ubistvo ili ubistvo u pokušaju, te druga krivična djela u sticaju,
a koja se vežu za posjedovanje oružja bez dozvole, nezakonitog posje-
dovanja oružja, nasilje u porodici, izazivanje opće opasnosti i slično. Ubistva
su počinjena oružjem za koje je potrebna dozvola, za koje su neki počinioci
imali dozvolu, a neki nisu imali dozvolu za oružje. Osim toga, pojedina
ubistva su počinjena oružjem za koje nije moguće dobiti dozvolu, kao i oruž-
jem za koje nije potrebna dozvola. U jednom slučaju počinilac je upucao
snahu, u tri slučaja počinilac je upucao osobu sa kojom je bio u ljubavnoj
vezi, u pet slučajeva počinilac je upucao suprugu ili bivšu suprugu, u dva
slučaja oštećene su u nekoj relaciji/odnosu bile dovedene u vezu sa
suprugama počinilaca nasilja i u jednom slučaju brat je upucao sestru. 

Analiza sudskih presuda pokazala je da su izrečene kazne za ubistvo i
pokušaj ubistva u rasponu od tri godine do trideset godina zatvora i to naj-
viša kazna izrečena je za ubistvo advokatice koja je zastupala ženu
počinitelja, ili dvadest godina za ubistvo sestre, dok su kazne za ubistvo
supruge znatno niže, uglavnom ispod petnaest, ali nerijetko i ispod deset
godina. U jednom od kompleksnijih slučajeva pokušaja ubistva žene koja
je ranije bila izložena nasilju, zatvorska kazna je poražavajuće niska u tra-
janju od tri godine i plus pet mjeseci za nelegalno posjedovanje oružja.   

U analiziranim presudama utvrđeno je da ubistva koja su predmet ovih
presuda nisu nužno povezana za ranijom istorijom nasilja, odnosno nije
vidljivo da su slučajevi nasilja ranije prjavljivani, iako jedan broj počinitelja
jeste od ranije osuđivan zbog nasilja u porodici. Također, u analiziranim
presudama svi počinitelju su muškarci, a sve žrtve su žene. 

4. PRIMJENA ORUŽJA U ČINJENJU NASILJA - ANALIZA
SUDSKE PRAKSE I REZULTATI RANIJIH ISTRAŽIVANJA



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

50

4.1. Prikaz sudskih presuda 

Slučaj 1 (Slučaj vođen na Kantonalnom sudu u Sarajevu)

Osnovni podaci: Muškarac, srednja stručna sprema, zaposlen, neože-
njen, bez djece, lošijeg imovinskog stanja, ranije neosuđivan. Zbog ubistva
osuđen na kaznu zatvora u trajanju od 11 godina.

Počinitelj je ranije bio u ljubavnoj vezi sa ubijenom ženom, prijetio joj
je ubistvom, prijetio da će od svog oca uzeti pištolj i ubiti je, prijetio joj je
da će je ubiti ako se pomiri sa bivšim suprugom, te je na kraju dolaskom
na njeno radno mjesto (gdje je počinilac ranije bio zaposlen na
obezbjeđenju objekta), upucao oštećenu sa više hitaca, a koja je od zado-
bijenih rana i preminula. Počinitelj je prema članu 166. Krivičnog zakona
FBiH osuđen na kaznu zatvora u trajanju od 11 godina. Prvobitno se izjasnio
da nije kriv, ali je kasnije prihvatio sporazum o priznanju krivice. Prilikom
počinjenja krivičnog djela nije bio u alkoholiziranom stanju, bio je potpuno
svjestan krivičnog djela, te je iz presude vidljivo da je oštećena više puta
prijavljivala počinitelja za krivično djelo ugrožavanja sigurnosti, pri čemu
je koristio i prijetnje ubistvom, između ostalog „ubiću te, džaba prijavljuješ
policiji“. Kao otežavajuća okolnost uzeta je u obzir upornost u činjenju
krivičnog djela, ranije prijetnje i više ispaljenih hitaca tokom počinjenog
ubistva. Kao olakšavajuća okolnost uzeto je u obzir da počinilac nije ranije
osuđivan, te da je priznao krivicu i izrazio kajanje na samom početku pos-
tupka. U presudi se ne navode članovi zakona koji se vežu za neovlašteno
posjedovanje oružja, te imajući u vidu da je počinitelj radio na
obezbjeđenju može se izvući zaključak da je imao dozvolu za posjedovanje
oružja. Međutim, iz presude nije vidljivo da li je ubistvo počinjeno oružjem
počinitelja ili oružjem njegovog oca, a koje počinitelj navodi u prijetnji
ubistvom. Također, u presudi se navodi da predmet izvršenja ubistva,
odnosno pištolj, nije pronađen u pretresu.

Slučaj 2 (Slučaj vođen na Okružnom sudu u Banjaluci)

Osnovni podaci: Muškarac, KV radnik, dobrog imovinskog stanja, ože-
njen, otac dvoje djece, ranije neosuđivan. Zbog ubistva osuđen na kaznu
zatvora u trajanju od 12 godina.

Počinitelj koji je nakon kraće verbalne svađe sa ženom, koja je bila nje-
gova snaha (iz presude nije vidljivo da li je u pitanju supruga njegovog sina



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

51

ili možda brata) uzeo svoj pištolj za koji je imao dozvolu te je u oštećenu
ispalio više hitaca usljed čega je preminula. U presudi se navodi da je
između počinitelja i ubijene žene bilo određenog konflikta i neriješenih
odnosa, ali se ne navode detalji problema između njih.  Počinitelj je prema
članu 124. stav 1. Krivičnog zakonika RS osuđen na kaznu zatvora u trajanju
od 12 godina. Na osnovu člana 82. Krivičnog zakonika RS optuženom je
izrečena i mjera bezbjednosti oduzimanja pištolja, okvira za municiju i mu-
nicije, te je u tu svrhu izdata i potvrda o privremenom oduzimanju pred-
meta. Prvobitno se izjasnio da nije kriv, ali je kasnije prihvatio sporazum o
priznanju krivice, te je bio potpuno svjestan počinjenja krivičnog djela. Kao
olakšavajuća okolnost uzeto je u obzir kajanje, priznanje krivice i činjenica
da ranije nije osuđivan. Kao otežavajuća okolnost uzeta je u obzir upornost,
bezobzirnost i odlučnost u lišenju života oštećene. 

Slučaj 3 (Slučaj vođen na Okružnom sudu u Banjaluci)

Osnovni podaci: Muškarac, srednja stručna sprema, srednjeg imovin-
skog stanja, razveden, ranije osuđivan. Zbog pokušaja ubistva osuđen na
kaznu zatvora u trajanju od šest godina.

Počinitelj je u namjeri da liši života svoju suprugu otišao u sobu u kojoj
je supruga ležala na krevetu, naredio joj da ustane i upucao je iz lovačke
puške, pri čemu je dobila povrede opasne po život, ali je preživjela.
Počinitelj je prema članu 124. stav 1. Krivičnog zakonika RS osuđen na šest
godina zatvora. Također, osim lovačke puške, kojim je počinitelj upucao
suprugu, a za koju je imao dozvolu, kod počinitelja je pronađeno i oružje i
municija čije držanje građanima nije dozvoljeno prema Zakonu o oružju i
municiji RS, odnosno jedna poluautomatska puška i jedna automatska
puška, te pripadajuća municija, čime je u sticaju počinio i krivično djelo ne-
dozvoljene proizvodnje i prometa oružja ili eksplozivnih materija iz člana
361. Krivičnog zakonika RS, za što mu je izrečena kazna zatvora u trajanju
od deset mjeseci. Također, počinitelju je izrečena i mjera bezbjednosti traj-
nog oduzumanja predmeta, odnosno oružja i municije. Iako je počinitelj
tvrdio da j e bilo riječ o porodičnoj svađi usljed koje je došlo do slučajnog
ranjavanja oštećene, u potpunosti je dokazana namjera da počinitelj ubije
suprugu, jer je prije pokušaja ubistva upalio traktor ispred kuće da prikrije
buku, napunio lovačku pušku, otišao u sobu i ciljano sa dva metka upucao
oštećenu, koja je preživjela samo zato što je uspjela pozvati hitnu pomoć
nakon teškog ranjavanja. Između bračnih partnera u prethodnom periodu
svakodnevno je dolazilo do svađe i konflikta, zbog druge žene, oštećena



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

52

navodi da je bilo vrijeđanja i psovanja, ali nije bila izložena drugim oblicima
nasilja, iz presude nije vidljivo da li se oštećena ranije obraćala za pomoć
zbog poremećenih partnerskih odnosa. 

Slučaj 4 (Slučaj vođen na Okružnom sudu u Banjaluci)

Osnovni podaci: Muškarac, poljoprivrednik-nepismen, oženjen, otac
troje djece, srednjeg imovinskog stanja, ranije neosuđivan. Zbog ubistva
osuđen na kaznu zatvora u trajanju od 20 godina.

Počinitelj je u namjeri da liši života svoju sestru sa kojom je u svađi uzeo
pištolj, za koji je imao dozvolu, napunio ga mecima, otišao do kuće svoga
oca i upucao sestru sa osam hitaca nakon čeka je preminula. Počinitelj je
prema članu 124. stav 1. Krivičnog zakonika RS osuđen na 20 godina
zatvora zbog ubistva. Također, počinitelju je izrečena i mjera bezbjednosti
trajnog oduzumanja predmeta, odnosno oružja i municije. Kao
olakšavajuća okolnost priznanje krivice u ranoj fazi, kajanje i činjenica da
ranije nije osuđivan. Kao otežavajuća okolnost uzeta je u obzir odlučnost
u lišenju života oštećene, jer je ispaljeno svih osam metaka koji su bili u
okviru pištolja. Počinitelj je bio u svađi sa sestrom zbog podjele imovine
koja je preostala nakon smrti njihovih roditelja, te se nije mogao pomiriti
sa činjenicom da je njegova sestra prihvatila nasljedstvo, odnosno staru
porodičnu kuću koja je u nasljedstvu ostala njoj, zbog čega je smatrao da
je on dobio manje nego mu pripada. Počinitelj je prilikom činjenja krivičnog
djela vikao „Šta si mi uradila?“, „Ako ja neću živjeti u njoj (roditeljskoj kući)
nećeš ni ti!“ iz čega je jasno vidljiva namjera, što je prilikom odmjeravanja
kazne uzeto u obzir kao otežavajuća okolnost. Iz presude je jasno vidljivo
da je sud jasno prepoznao rodno motivisano ubistvo, te da je ubistvo rezul-
tat odgojnih normi prema kojima žene kada napuste porodčnu kuću i udaju
se gube pravo na nasljeđe imovine koja ostane nakon smrti roditelja, te da
svo imanje treba da naslijedi muški potomak koji ostaje na ognjištu, te kako
to počinitelj u svojoj izjavi kaže: „Sestre su se drznule da traže svoj nasljedni
dio“. 

Slučaj 5 (Slučaj vođen na Kantonalnom sudu u Bihaću)

Osnovni podaci: Muškarac, srednja stručna sprema, nezaposlen, ože-
njen, otac dvoje djece, srednjeg imovinskog stanja, ranije neosuđivan. Zbog
ubistva osuđen na kaznu zatvora u trajanju od osam godina i deset mjeseci. 



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

53

Počinitelj je u namjeri da liši života osobu sa kojom je bio u ljubavnoj
vezi, istu pozvao da se nađu na osamljenom mjestu, te je automatskom
puškom kroz prozor svog vozila iz neposredne blizine ispalio više hitaca od
kojih je šest hitaca pogodilo oštećenu koja je od povreda preminula.
Počinitelj je prema članu 166. Krivičnog zakona FBiH osuđen na osam go-
dina i deset mjeseci zatvora. Također, u sticaju u skladu sa članom 371.
Krivičnog zakona FBiH počinitelj je osuđen i na šest mjeseci zatvora zbog
krivičnog djela nedozvoljenog držanja oružja ili eksplozivnih materijala. Kao
olakšavajuća okolnost uzeto je priznanje krivice u ranoj fazi, kajanje i
određene traume koje je počinitelj imao kao posljedicu rata. Počinitelj i
ubijena žena su bili u ljubavnoj vezi u kojoj su postojali određeni problemi
u komunikaciji i svađe, uvidom u sms poruke utvrđeno je da je oštećena
upućivala prijetnje počinitelju u vezi iznošenja određenih informacija o nje-
govoj porodici u javnost.  

Slučaj 6 (Slučaj vođen na Kantonalnom sudu u Bihaću)

Osnovni podaci: Muškarac, srednja stručna sprema-policijski službenik,
zaposlen, oženjen, otac troje djece, ranije neosuđivan. Zbog ubistva osuđen
na kaznu zatvora u trajanju od 13 godina. 

Počinitelj je u namjeri da liši života svoju suprugu, koja je otišla da jedno
vrijeme boravi kod svojih roditelja, otišao u kuću svoga punca i na spratu
u spavaćoj sobi dok je supruga ležala na krevetu sa osam hitaca iz pištolja
upucao oštećenu koja je preminula. Počinitelj je prema članu 166.
Krivičnog zakona FBiH osuđen na 13 godina zatvora. Također, iz presude
je vidljivo da je prema potvrdi o privremenom oduzimanju predmeta poli-
cija od počinitelja privremeno oduzela pištolj i municiju, za koje je počinitelj
imao dozvolu. Kasnije mu je izrečena i sigurnosna mjera oduzimanja piš-
tolja kojim je počinjeno krivično djelo. Počinitelj je stalno nosio pištolj sa
sobom i tvrdi da se ne sjeća detalja koji se vežu za sam čin ubistva, ali da
ima visok osjećaj samopoštovanja, ega i želje da ga drugi poštuju, te da je
u trenutku ubistva oštećena odbila da se vrati njemu i njihovoj porodici.
Kao olakšavajuće okolnosti uzete su porodične prilike, da je otac troje djece
i da ranije nije ousuđivan, a kao otežavajuće okolnosti da je ubio majku
troje djece, da je ubio suprugu, da je u oštećenu ispalio osam hitaca dok
je ležala na krevetu, dakle bespomoćna i u trenutku izvršenja krivičnog
djela oštećena je bila bolesna. Informacija da je počinitelj bio policijski
službenik nije posebno uzeta u obzir.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

54

Slučaj 7 (Slučaj vođen na Kantonalnom sudu u Odžaku)

Osnovni podaci: Muškarac, KV radnik, zaposlen, u vanbračnoj zajednici,
lošeg imovinskog stanja, ranije neosuđivan. Zbog ubistva i pokušaja ubistva
osuđen na kaznu zatvora u trajanju od dvije godine i jedanaest mjeseci.

Počinitelj je u namjeri da liši života muškarca, sa kojim se prije toga ver-
balno sukobio, u dvorište ispred porodične kuće bacio ručnu bombu od
koje je isti ranjen, međutim tom prilikom je ranjena vanbračna supruga
počinitelja, a nakon čega je i preminula. Počinitelj je prema članu 166.
Krivičnog zakona FBiH osuđen na godinu dana zatvora za ubistvo u
pokušaju, te prema članu 323. Krivičnog zakona u sticaju za izazivanje opće
opasnosti osuđen na kaznu zatvora u trajanju od dvije godine, te prema
članu 371. Krivičnog zakona za nedopušteno držanje oružja ili ekplozivnih
tvari osuđen na kaznu zatvora u trajanju od dva mjeseca. Kao olakšavajuće
okolnosti uzete su u obzir kajanje, činjenica da počinitelj ranije nije
osuđivan, činjenica da je oštećenu odveo u bolnicu, da nije htio ubiti svoju
vanbračnu suprugu, nego je htio ubiti sebe i drugog muškarca (vanbračnog
partnera svoje majke), te je stoga izrečena kazna zatvora ispod propisanog
minimuma. Kao otežavajuća okolnost uzeto je u obzir da je počinitelj osim
ručne bombe u ranijem periodu nabavio i držao i automatsku pušku što je
također zakonom zabranjeno.

Slučaj 8 (Slučaj vođen na Vrhovnom sudu Federacije BiH)

Osnovni podaci: Muškarac, penzioner, razveden otac četvero djece,
ranije osuđivan zbog više krivičnih djela između ostalog i nasilja. Osuđen
na kaznu dugotrajnog zatvora od 30 godina zbog ubistva žene.

Počinitelj je u namjeri da liši života advokaticu koja je branila njegovu
bivšu suprugu, a nakon što je izgubio sporove u vezi izdržavanja bivše
supruge i podjele bračne imovine, postavio bombu ispred vrata advokatice
koja ju je nakon aktivacije usmrtila. Počinitelj je prema članu 166. Krivičnog
zakona FBiH osuđen na 30 godina zatvora. Počinitelj je suprotno odred-
bama Zakona o oružju i municiji posjedovao i postavio nedozvoljenu ek-
splozivnu napravu, te na izrazito svirep način, uz mogućnost da budu
povrijeđene i druge nedužne osobe postavio eksplozivnu napravu koju je
bez njenog znanja aktivirala oštećena. U presudi se navodi i član 371.
Krivičnog zakona u vezi nedozvoljenog držanja naoružanja ili eksplozivnih
materijala, kao i član 323. u vezi izazivanja opće opasnosti, kao i član 222.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

55

Krivičnog zakona u vezi nasilja u porodici nad bivšom suprugom koju je
oštećena zastupala. Rodno motivisan motiv ubistva je vidljiv i iz izjava
počinitelja koji je govorio da on neda svoje, tretira svoju bivšu suprugu i
zajedničku imovinu kao svoje vlasništvo što je na kraju i razlog ubistva
oštećene koja je branila njegovu bivšu suprugu, koja je dobila spor.

Slučaj 9 (Slučaj vođen na Vrhovnom sudu Federacije BiH)

Osnovni podaci: Muškarac, osuđen na kaznu zatvora u trajanju od 15
godina. U presudi Vrhovnog suda FBiH nedostaju osnovni podaci osuđene
osobe.

Počinitelj je u namjeri da liši života žensku osobu sa kojom je ranije bio
u vezi upucao pištoljem za koji je imao dozvolu nošenja (s obzirom da je
policijski službenik). Počinitelj je prema članu 166. Krivičnog zakona FBiH
osuđen na 15 godina zatvora. Prije ubistva počinitelj je prijetio oštećenoj,
između ostalog porukama „To ti je znak da ti se sprema da ćeš brzo završiti
pod zemljom“ i sl. Počinitelj poznaje borilačke vještine, imao je osim piš-
tolja i nož, ali je ubistvo počinjeno pištoljem. Iako je tvrdio da je napadnut,
te je pucao u samoodbrani, s obzirom da njegove sposobnosti koje su
vezane za profesionalni rad u policiji, te poznavanje borilačkih vještina i
savladavanje prijetnji, to nije uzeto kao vjerodostojno, jer je u toj situaciji
na drugi način mogao riješiti navodne prijetnje. Kao olakšavajuća okolnost
prilikom odmjeravanja kazne uzeto je u obzir, kajanje, ranije neosuđivanje,
dobro ponašanje pred sudom i činjenica da je otac dvoje djece.

Slučaj 10 (Slučaj vođen na Okružnom sudu u Doboju)

Osnovni podaci: Muškarac, srednja stručna sprema, oženjen, otac os-
mero djece, ranije počinio krivična djela među kojima i nasilje u porodici.
Zbog pokušaja ubistva osuđen na jedinstvenu kaznu zatvora u trajanju od
četiri godine.

Počinitelj je nakon svađe u namjeri da liši života svoju suprugu nožem
nanio teže tjelesne povrede, ali je oštećena preživjela. Prema članu 124.
Krivičnog zakona RS osuđen je na tri godine i sedam mjeseci zatvora za
pokušaj ubistva, počinitelj je suprotno Zakonu o oružju i municiji RS
neovlašteno držao vojnu pušku, koja nije korištena za izvršenje krivičnog
djela pokušaja ubistva, ali je nađena tokom pretresa nakon pokušaja
ubistva nožem. Počinitelj je prema članu 361. Krivičnog zakona RS za ne-



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

56

dozvoljenu proizvodnju i promet oružja dobio kaznu zatvora u trajanju od
šest mjeseci. Kao olakšavajuće okolnosti u obzir su uzete činjenice da je
počinitelj priznao krivično djelo, da se kaje, osoba je slabijeg imovinskog
stanja i otac je osmero djece. Kao otežavajuće okolnosti uzete su u obzir
ranija činjenja krivičnih djela, šumske krađe, ali i nasilje u porodici.
Počinitelju je izrečena i mjera bezbjednosti oduzimanja predmeta, noža
koji je upotrijebljen za počinjenje krivičnog djela, kao i vojne puške čije je
držanje građanima zabranjeno. Također, počinitelju je izrečena i mjera psi-
hijatrijskog liječenja zbog čega je smješten u JZU Zavod za forenzičku psi-
hijatriju Sokolac.

Slučaj 11 (Slučaj vođen na Kantonalnom sudu u Sarajevu)

Osnovni podaci: Muškarac, NK radnik, nezaposlen, oženjen, otac dvoje
djece, ranije osuđivan između ostalog i zbog nasilja u porodici. Zbog
ubistva u pokušaju i nasilja u porodici osuđen na jedinstvenu kaznu zatvora
u trajanju od tri godine i pet mjeseci. 

Počinitelj je počinio nasilje u porodici na način da je nakon ranijeg nasilja
u porodici, zbog čega je oštećena bila i u sigurnoj kući, te nakon izlaska iz
sigurne kuće sa svojom djecom otišla u kuću svojih roditelja, provalio u kuću
njenih roditelja i nanio oštećenoj, odnosno svojoj supruzi tjelesne povrede
metalnim lancem i nožem. Također, nakon što je njegov punac došao da
odbrani kćerku, počinitelj je upucao punca iz pištolja, za koji nije imao
dozvolu, a punac je preživio pokušaj ubistva. Tokom činjenja krivičnog djela,
počinitelj je vikao „Kurvo, ubiću i tebe i djecu i sebe“ čime je vidljiva rodna
dimenzija ovog krivičnog djela i smatranje supruge i djece njegovim vlas-
ništvom. Iz presude je vidljivo ranije osuđivanje počinitelja za slučajeve
nasilja u porodici, kroz izricanje zaštitnih mjera prema Zakonu o zaštiti od
nasilja u porodici, šest puta su izricane zaštitne mjere zabrane uznemira-
vanja, zabrane približavanja i zabrane uhođenja, a oštećena je više puta bila
u sigurnoj kući sa djecom, u jednom slučaju i godinu dana. Osim krivičnog
djela nasilja u porodici, počinitelj je osuđivan i za druga krivična djela, što
je uzeto kao otežavajuća okolnost, s obzirom da se radilo o povratniku u
vršenju više krivičnih djela. Kao olakšavajuća okolnost uzeto je u obzir priz-
nanje krivice. Počinitelj je prema članu 222., stav 3. Krivičnog zakona FBiH
za krivično djelo nasilja u porodici osuđen na šest mjeseci zatvora, dok je
za krivično djelo ubistva u pokušaju prema članu 166, Krivičnog zakona
osuđen na tri godine zatvora za pokušaj ubistva njegovog punca.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

57

4.1.1. Zaključci i preporuke

Analiza presuda pokazuje kompleksnost ove problematike, u nekim
slučajevima je vidljiva rodna dimenzija ubistava koja se uzima kao
otežavajuća okolnost, dok je kod drugih presuda taj dio nevidljiv. Također,
iako iz presuda često nije vidljivo ranije činjenje nasilja u porodici, s
obzirom da se samo navode prijave koje su vidljive iz evidencija, istraži-
vanja pokazuju da je slučajevima ubistava u porodici često prethodilo dugo-
trajno zlostavljanje, ali koje nije nužno prijavljivano.

Preporuke

• Provoditi edukacije sudija i tužilaca s ciljem ujednačavanja sudske
prakse, posebno u dijelu otežavajućih i olakšavajućih okolnosti

• Kazne za počinitelje su i dalje jako niske, neophodna je stroža kaznena
politika za nasilje u porodici uopće, a posebno za tragične slučajeva sa 
smrtnim ishodom ili pokušajima ubistva

4.2. Prikaz rezultata dosadašnjih istraživanja i podataka u 
vezi nasilja, femicida i upotrebe oružja

Istraživanje provedeno na uzorku od 246 presuda u Bosni i Hercegovini71

pokazuje da su ubistva koja se mogu dovesti u vezu sa femicidom u 7,89%
slučajeva počinjena oružjem za koje je počinitelj imao dozvolu, dok je u
31,58% slučajeva ubistvo počinjeno nelegalnim oružjem, a u 60,53%
slučajeva predmetima za koja nije propisana obaveza izdavanja dozvole. 

Prema podacima UNODC-a za period od 2015. do 2022. godine u Bosni
i Hercegovini je zabilježeno 85 ubistava žena, što je u prosjeku 11 ubistava
žena godišnje, uz prosječnu stopu od 0.62 ubijenih žena na 100.000
stanovnika (vidjeti tabelu 2)72.

71 Hrnčić, Z. (2024). Mogućnost procesuiranja femicida u Bosni i Hercegovini, Diskursi rodne pravde: Analiza pravnih okvira i
sudske prakse u Bosni i Hercegovini, Hrvatskoj i Srbiji, Izdavač TPO Fondacija

72 Preuzeto sa internetske stranice UNODOS-a: https://dataunodc.un.org/dp-intentional-homicide-victims, bazi podataka
pristupljeno 11.11.2024. godine



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

58

Tabela 2: Broj ubijenih žena i stopa ubijenih žena na 100.000 stanovnika u 
Bosni i Hercegovini; Izvor: UNODOC, 2025.

Vatreno oružje u zakonskom posjedovanju se zloupotrebljava i za nasilje
u porodici73. Iako je samo 4,3% krivičnih djela povezano sa zakonitim oruž-
jem, dok je 95,7% vezano za nezakonito oružje, značajno se razlikuje vrsta
krivičnih djela u ovom kontekstu, te je oružje u zakonitom vlasništvu češće
prisutno kod slučajeva ubistava, nasilja u porodici i provala74. Kada je u pi-
tanju nasilje u porodici, krivična djela u kontekst korištenja vatrenog oružja
u 17,4% slučajeva se vežu za dozvoljeno, a u 82,6% slučajeva za nedozvo-
ljeno oružje. Ubistva u krugu porodice čine 28,9% svih ubistava, a ubistvo
od strane intimnog partnera nesrazmjerno pogađa žene koje su žrtve u
88% slučajeva. Ovo istraživanje također naglašava potrebu da se značajnije
vodi računa o ranijim slučajevima nasilja u porodici kao osnova za odbijanje
dozvole ili oduzumanja dozvole, jer je manje od 3% zahtjeva za dozvolu
odbijeno na osnovu nasilja u porodici. Također, većina ispitanika/ca bi se
osjećala značajno sigurnije kada u kući ne bi bilo oružja.

Prema podacima sa Platforme za praćenje oružanog nasilja u Bosni i
Hercegovini je u 2023. godini zabilježeno 529 incidenata sa vatrenim oruž-
jem, od čega je devet slučajeva bilo vezano za nasilje u porodici, te je prim-
jetan porast od 29% u odnosu na prethodnu godinu kada je bilo 507

Godina 2015. 2016. 2017. 2018. 2019. 2020. 2021. 2022. 2023.

Broj 
ubijenih

žena
18 15 10 8 10 5 7 12 13

Stopa
ubijenih
žena na
10.000

stanovnika

1.00 0.85 0.57 0.46 0.59 0.30 0.42 0.73 0.78

73 Strategija za kontrolu malog i lakog naoružanja u Bosni i Hercegovini 2021-2024

74 SEESAC (2019). Istraživanje u oblasti malog oružja i lakog naoružanja u Bosni i Hercegovini, Beograd, Srbija

75 Izvještaj o radu Koordinacionog odbora za kontrolu malog i lakog naoružanja u Bosni i Hercegovini za 2023. godinu.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

59

slučajeva75. Prema istom izvještaju, žrtve sa smrtnim ishodom uglavnom
se vežu za nasilje u porodici, te je u 2022. godini bilo sedam slučajeva
nasilja u porodici u kojim je za izvršenje krivičnog djela korišteno oružje, a
u 2023. godini devet slučajeva.

Prema Istraživanju o slučajevima incidenata sa oružjem u vezi sa nasi-
ljem u porodici u Jugoistočnoj Europi u 2022. godini76 došlo je do porasta
incidenata sa oružjem u vezi sa nasiljem u porodici za 18%, pri čemu je
jedino u Bosni i Hercegovini došlo do smanjenja broja takvih slučajeva. S
tim u vezi, u Bosni i Hercegovini je u 2022. godini registrovano sedam
slučajeva korištenja oružja u kontekstu nasilja u porodici (u 2021. godni
deset slučajeva), pri čemu su žrtve u pet slučajeva žene, a u dva slučaja
muškarci. U dva slučaja se radi o smrtnim ishodima, u jednom slučaju
povredi i u jednom slučaju o prijetnji, a počinitelji su u svim slučajevima
muškarci. Kao i u drugim zemljama i u Bosni i Hercegovini su ubistva
supruge ili partnerice često praćena samoubistvima počinitelja (dva slučaja
u 2022. godini). Također, osim korištenja oružja u slučajevima intimnog
partnerskog nasilja u tri slučaja tokom 2022. godine korišteno je oružje i u
slučajevima nasilja u porodici od strane drugog člana porodice, sa dva 
smrtna ishoda i jednim ishodom bez povrede, pri čemu su počinitelji u
svim slučajevima muškarci. Ukupno gledano na cjelokupnom uzorku ze-
malja Jugoistočne Europe, ovo istraživanje pokazuje izrazito rodno os-
jetljivu problematiku ove oblasti s obzirom da su svim počinitelji u
slučajevima korištenja oružja u kontekstu nasilja u porodici bili muškarci u
2022. godini. Pištolj kao sredstvo izvršenja je korišteno u 49% slučajeva, u
25% slučajeva puške, u 10% slučajeva automatske puške, a u 63% slučajeva
oružje je oduzeto. Ipak, istraživanja pokazuju da se samo 10% slučajeva
nasilja u porodici prijavljuje, što značajno ograničava primjenu navedenih
zakonskih rješenja s ciljem prevencije zloupotrebe oružja u slučajevima
nasilja u porodici. Kao značajan faktor rizika za ubistvo žene od strane in-
timnog partera predstavlja trenutak kada žrtva napušta počinitelja77.

Količina malog i lakog naoružanja u Bosni i Hercegovini je prema po-
dacima istraživanja provedenog u Bosni i Hercegovini iznosila 376.151 ko-
mada, od čega 21,4% u posjedu vladinih agencija, 1,3% kod pravnih lica, a

76 SEESAC (2022). Firearms incidents in the context od Domestic Violence in South East Europe in 2022, South Eastern and
Eastern Europe Clearinghouse for Small Arms and Lihgt Weapons, Belgrade, Serbia.

77 SEESAC (2024). Smjernice za procjenu i odgovor na rizike u vezi sa zloupotrebnom vatrenog oružja u nasilju u porodici,
Beograd, Srbija.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

60

velika većina u posjedu građana i to 77,3%, te je sveukupno u porastu
količina posjedovanja registrovanog naoružanja. Najveći broj dozvola je u
posjedu muškaraca i to 97%78. Zabrinjavajuća je količina izgubljenog i
ukradenog oružja koje na taj način iz legalnog posjeda završava na nekon-
trolisanom tržištu.

Kada je u pitanju nasilje u porodici, oficijelni statistički podaci pokazuju
da su počinioci krivičnih djela najčešće muškarci, u oko 94% slučajeva, a
da je nasilje u 64% slučajeva počinio bračni ili vanbračni partner prema
supruzi79. Istraživanja provedena u Bosni i Hercegovini pokazuju da je 49%
žena tokom života doživjelo neki oblik nasilja u porodici80. Ovo istraživanje
pokazuje da su u 71,5% slučajeva počinioci nasilja sadašnji ili bivši partneri. 

Na godišnjem nivou u Bosni i Hercegovini bude prijavljeno oko 2.500
slučajeva nasilja u porodici, a policija sačini oko 1.200 izvještaja o
počinjenom krivičnom djelu, nakon podizanja optužnice sudovi izreknu
oko 700 sankcija, uz oko 600 zaštitnih mjera, te oko 500 smještaja žrtava u
sigurne kuće i oko 4.000 poziva na SOS telefone81. Kada su u pitanju
sankcije, problem je što su 70% sankcija uslovne presude kada su u pitanju
oblici nasilja u porodici koji ne završe smrtnim ishodom, a s obzirom da su
za slučajeve ubistava izricane kazne od deset godina do kazni dugotrajnog
zatvora, može se zaključiti da bi ubistva koja se mogu dovesti u vezi sa nasi-
ljem u porodici mogla biti spriječena pravovremenim ozbiljnijim sankci-
jama već kod prvih prijava nasilja u porodici. Evaluacija primjene zaštitih
mjera82 je pokazala da nije bilo recidiva u činjenju nasilja u porodici kada
su provedene istovremeno realizovane tri radnje, i to: nakon prijave policija
je privremeno lišila slobode počinioca nasilja, čime je prekinut krug nasilja,
izrečena je zaštitna mjera zabrane uznemiravanja, čime je dat prostor za
djelovanje i provedena je zaštitna mjera psihosocijalnog tretmana čime su
kroz šestomjesečni tretman naučeni novi obrasci ponašanja.

78 SEESAC (2019). Istraživanje u oblasti malog oružja i lakog naoružanja u Bosni i Hercegovini, Beograd, Srbija.

79 Izveštaj o monitoringu ostvarenih strateških ciljeva tokom implementacije AP za provedbu Strategije za prevenciju nasilja
u porodici u 2018. godini.

80 Babović, M. (2013). Rasprostranjenost i karakteristike nasilja prema ženama u BiH.

81 GREVIO (2019). Izvještaj Bosne i Hercegovine o zakonodavnim i drugim mjerama za provedbu odredbi Konvencije Vijeća
Europe o sprečavanju i borbi protiv nasilja nad ženama i nasilja u porodici (Istanbulska konvencija).

82 Kovač, R., Hrnčić, Z., Pilav, A., Poturković, M., Memić, F., Avduković, N. I Balavac, M. (2018). Impact Evaluation of Manda-
tory Protective Measures on Domestic Violence, Evaluation Society in Bosnia and Herzegovina, USMEASURE, Sarajevo.



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

61

4.2.1. Zaključci i preporuke

Istraživanja pokazuju da se 60% ubistava u Bosni i Hercegovini izvrši
oružjem za koje nije potrebna dozvola, dok se u ostalim slučajevima radi
ili o nelegalnom oružju (32%) ili o legalnom oružju za koje postoji dozvola
(8%). Ovo pokazuje da proces dobijanja dozvole predstavlja značajan filter
u cilju sprečavanja dobijanja oružja za osobe sklone nasilnom ponašanju.
Također, iako je u Bosni i Hercegovini velik broj propisa kojim se reguliše
izdavanje dozvola za posjedovanje lakog naoružanja, svi ovi propisi imaju
mehanizme kojima se osigurava kontrola ove oblasti. Međutim, s obzirom
da se samo 10% slučajeva nasilja u porodici prijavi i dalje ostaje značajan
obuhvat ovog problema izvan okvira kontrole ovim putem. Posjedovanje
naoružanja je u dominantnoj mjeri kod muškaraca, a većina ubistava u
krugu porodice se izvrši od strane muškaraca, dok bi se žene, ali i ostali
članovi porodice, značajno sigurnije osjećali kada u kući ne bi bilo oružja.

Preporuke:

• Provesti različita specifična istraživanja učinka kontrole prilikom izda-
vanja dozvola;

• Provoditi edukacije policijskih službenika o nasilju u porodici i rodno
zasnovanom nasilju, te u vezi naoružanja u kontekstu nasilja u porodici;

• Provesti posebne kurseve o nasilju u porodici u okviru postupka izda-
vanja dozvola s ciljem jačanja svijesti osoba kojima se izdaje dozvola za
oružje.





5. ANALIZA ISTRAŽIVANJA O UTICAJU LAKOG ORUŽJA NA 
NASILJE U PORODICI IZ PERSPEKTIVE 

ŽRTAVA/PREŽIVJELIH NASILJA 

Autorka: Dragana Miljević





STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

65

5.1. Metodologija i uzorak

U cilju dobijanja uvida u iskustva žena izloženih nasilju u porodici, s
posebnim fokusom na prijetnje i upotrebu oružja, anketirane su 102 žene
iz različitih dijelova Bosne i Hercegovine. Anketom se željelo identifikovati
postojanje obrazaca i faktora koji utiču na percepciju sigurnosti žena, a tiču
se prisustva oružja, ali i definisati smjernice za unapređenje podrške žrt-
vama. 

Istraživanje je sprovedeno korištenjem anketnog upitnika sa zatvorenim
i otvorenim pitanjima. Anketiranje je bilo anonimno. Anketni upitnik imao
je ukupno 26 pitanja, od čega dvadeset i jedno pitanje zatvorenog i pet pi-
tanja otvorenog tipa. Pitanja zatvorenog tipa nudila su izbor unaprijed
definisanih odgovora, dok su pitanja otvorenog tipa davala mogućnost
iznošenja individualnih perspektiva i iskustava ispitanica. Dobijeni podaci
su analizirani upotrebom deskriptivne statistike i vizualizovani kroz
grafikone i tabele za pitanja zatvorenog tipa. Odgovori na pitanja
otvorenog tipa grupisani su tematski i predstavljeni u tekstualnom obliku.

Anketni upitnik tematski je bio podijeljen u nekoliko cjelina i opis rezul-
tata ankete sadržajno prati cjeline iz upitnika. To su, pored demografskih
podataka o ispitanicama, prikaz njihovog iskustva nasilja, prisutnost oružja
kao prijetnje, prijava nasilja i akcije koje su slijedile nakon prijave i
posljedice preživljenog nasilja. 

5. ANALIZA ISTRAŽIVANJA O UTICAJU LAKOG ORUŽJA NA
NASILJE U PORODICI IZ PERSPEKTIVE 

ŽRTAVA/PREŽIVJELIH NASILJA 



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

66

5.2. Rezultati istraživanja 

5.2.1. Socio-demografski podaci o ispitanicama

Ispitanice su žene koje imaju iskustvo nasilja unutar porodičnog kon-
teksta, a pristup ciljnoj grupi ostvaren je uspostavljanjem saradnje sa žen-
skim organizacijama koje vode sigurne kuće u BiH i/ili pružaju druge vrste
usluga za žene žrtve nasilja. Uzorak je uključivao žene različitih dobnih
skupina, obrazovanja i mjesta boravka. Specifičnost pristupa ciljnoj grupi
u istraživanju (posredstvom specijalizovanih nevladinih organizacija)
uslovio je i njihovu geografsku distribuciju. Učesnice istraživanja su žene
koje su prijavile porodično nasilje iz: Banja Luke, Bijeljine, Modriče, Sara-
jeva, Tuzle, Zenice, Mostara i Trebinja. Slijedi tabelarni prikaz ispitanica po
gradovima. 

Tabela 3: Prikaz ispitanica po mjestu življenja

Obzirom da je ciljna grupa u anketi bila specifična, starosna struktura
ovih ispitanica posebno je važna, jer implicitno može da ukaže koja je
dobna struktura žena najviše izložena nasilju ili ga najčešće prijavljuje.
Najveći broj ispitanica pripada starosnoj grupi od 36 do 45 godina (29%),
što može ukazivati na to da su žene u ovom periodu života najčešće
izložene nasilju ili su spremnije da o njemu govore. Sljedeća po brojnosti
je grupa od 26 do 35 godina (24%), dok starije ispitanice, posebno one od
66 i više godina, čine najmanji procenat (8%). Mlađe ispitanice (18-25 go-

Grad Broj ispitanica Procenat %
Banja Luka 19 18,6%

Bijeljina 12 11,8%
Modriča 12 11,8%
Sarajevo 16 15,8%

Tuzla 13 12,7%
Zenica 8 7,8%
Mostar 14 13,7%
Trebinje 8 7,8%
Ukupno 102 100%



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

67

dina) su najmanje zastupljene. Takođe, starije ispitanice (56+ godina) čine
značajan dio uzorka, što može ukazivati i na dugotrajnu izloženost nasilju.
Slijedi tabelarni prikaz dobne strukture ispitanica:

Tabela 4: Prikaz starosne strukture ispitanica

Najveći broj ispitanica ima srednju stručnu spremu, 54,0%. Značajan
procenat ispitanica, 27%, ima samo osnovno obrazovanje. S druge strane,
vrlo mali broj ispitanica ima višu (6%) ili visoku stručnu spremu (11%), što
može značiti da žene sa višim obrazovanjem imaju veće mogućnosti za
izlazak iz nasilne situacije kroz zaposlenje i finansijsku nezavisnost i da rjeđe
traže pomoć institucija ili nevladinih organizacija. Nijedna ispitanica nema
magisterij ili doktorat. Rezultati ukazuju na to da nivo obrazovanja ima
značajan uticaj na mogućnosti žena da potraže pomoć i izađu iz nasilnog
odnosa.  

Tabela 4: Prikaz obrazovne strukture 

Analiza odgovora o zaposlenju pokazuje da samo trećina anketiranih
žena, 31,4%, ima stalno zaposlenje. Na određeno vrijeme zaposleno je
17,1%  ispitanica, a privremene ili povremene poslove obavlja njih 12,7%.

Starosna grupa (godine) Broj ispitanica Procenat %
18 - 25 godina 5 5,0%
26 - 35 godina 24 24,0%
36 - 45 godina 29 29,0%
46 - 55 godina 20 20,0%
56 - 65 godina 14 14,0%

66 i više godina 8 8,0%

Stručna sprema Broj ispitanica Procenat %
Nekvalifikovana radnica 1 1,0%
Osnovno obrazovanje 27 27,0%

Srednja stručna sprema 54 54,0%
Viša stručna sprema 6 6,0%

Visoka stručna sprema 12 11,0%
Magisterij/Doktorat 0 0,0%



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

68

Od uzorka, 5,7% ispitanica izjasnilo se da “radi na crno”, dakle neprijav-
ljeno. Zabrinjavajući podatak je da je gotovo četvrtina ispitanica (23,8%)
nezaposlena, što može ukazivati na ekonomske prepreke u izlasku iz nasil-
nih situacija. Penzionerki ima 9,5%. Ako se izuzmu stalno zaposlene ispi-
tanice i penzionerke, više od polovine uzorka anketiranih žena živi u
situaciji ekonomske zavisnosti ili neizvjesnosti, što je alarmantno
zabrinjavajući podatak i predstavlja rizik daljeg trpljenja nasilja. 

Tabela 5: Prikaz radnog statusa ispitanica 

U odnosu na bračni status, udatih je 39,2%, a u vanbračnoj zajednici živi
21,6%  ispitanica. Kao razvedene, izjasnilo se  33,3% anketiranih žena. Ove
žene već su prošle kroz proces raskida nasilnog odnosa, ali su možda i dalje
suočene sa posljedicama tog nasilja. Udovice čine 2% uzora a neudate
4,9%.  

Tabela 6: Bračni status ispitanica

Status zaposlenja Broj ispitanica Procenat %
Stalno zaposlenje 33 31,4 %

Zaposlena na određeno vrijeme 18 17,1 %
Privremeni/povremeni poslovi 13 12,3 %

Rad na crno 6 5,7 %
Nezaposlene 25 23,8 %
Penzionerke 10 9,5 %

Bračni status Broj ispitanica Procenat %
Udata 39 38,2 % 

U vanbračnoj zajednici 22 21,5 %
Razvedena 34 33,3 %

Udovica 2 1,9 %
Neudata 5 4,9 %



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

69

5.2.2.  Iskustvo nasilja – dužina trajanja

U anketi je postavljeno pitanje o trajanju nasilne zajednice. Ponuđeni
odgovori su bili:

• 1-5 godina

• 5-10 godina

• 10-15 godina

• 15-20 godina

• Preko 20 godina

Odgovori pokazuju da je najveći procenat ispitanica (39,2%) doživio
nasilje u trajanju od 10 do 15 godina, dok je značajan broj žena (21,5%)
bilo u nasilnoj zajednici između 5 i 10 godina. Takođe, više od 11% žena je
doživelo nasilje u trajanju dužem od 20 godina, što ukazuje na ozbiljnost i
dugotrajnost nasilnih odnosa. Najmanji procenat ispitanica bio je u nasil-
nim zajednicama koje su trajale do 5 godina (7,8%). 

Trajanje nasilja od 5-10 godina (21,5%): Oko 22% ispitanica bilo je u
nasilnoj zajednici između 5 i 10 godina. Ovako dug period nosi posebne
rizike jer žene mogu postati emocionalno i ekonomski zavisne od nasilnog
partnera, zdravstveno već ugrožene i oslabljenih kapaciteta za suprotstav-
ljanje nasilju. Izlazak iz takvog odnosa još je izazovniji i teži. Nasilje tokom
ovog perioda može ostaviti duboke psihološke ožiljke, a žene mogu početi
gubiti samopouzdanje i osjećati se zarobljene.

Trajanje nasilja od 10-15 godina (39,2%): Najveći procenat ispitanica
(39.2%) doživio je nasilje u trajanju od 10 do 15 godina. Ovo ukazuje na to
da je nasilje u životima mnogih žena trajalo tokom značajnog perioda ži-
vota, što može imati ozbiljan uticaj na njihovu emocionalnu i fizičku do-
brobit. Dugotrajna izloženost nasilju može dovesti do ozbiljne traume i
psiholoških problema, kao što su posttraumatski stres, depresija i
anksioznost.

Trajanje nasilja od 15-20 godina (19,6%): Oko 19% ispitanica bilo je u
nasilnoj zajednici između 15 i 20 godina. Žene su već dugo bile u vezama
u kojima je nasilje bilo prisutno, što može biti povezano sa dubokom emo-



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

70

cionalnom i psihološkom ovisnošću o nasilnom partneru, kao i  transge-
neracijskim prenošenjem nasilja, bilo da one same potiču iz porodica u ko-
jima je bilo nasilje ili da postoji rizik prenosa nasilnih obrazaca ponašanja
na njihovu djecu. Takve žene mogu biti suočene sa izuzetno teškim iza-
zovima u procesu oporavka, jer su dio svog života provele pod kontrolom
i nasiljem.

Trajanje nasilja preko 20 godina (11,7%): Skoro 12% ispitanica doživilo
je nasilje u trajanju od više od 20 godina. Ovaj podatak ukazuje na to da
postoji značajan broj žena koje su bile u nasilnim odnosima tokom gotovo
čitavog svog života, što ima teške posljedice po njihovo mentalno i fizičko
zdravlje. Dugotrajno nasilje može uzrokovati ozbiljnu traumu i otežati ženi
da se oslobodi nasilnog partnera, jer su godine u takvom okruženju mogle
učiniti da se osjećaju potpuno bespomoćno ili da vjeruju da nemaju izbora.
Dugotrajno nasilje proizvodi i ozbiljne društvene posljedice jer utiče na re-
produkciju nasilnih obrazaca ponašanja.

Ovi rezultati ukazuju na ozbiljnost i duboku ukorijenjenost nasilja u ži-
votima žena. Nasilje je u mnogim slučajevima prisutno tokom dužeg vre-
menskog perioda, što može otežati proces izlaska iz nasilne zajednice i
oporavak. Dugi periodi nasilja imaju dugoročne posljedice na mentalno
zdravlje žena, a veća je vjerovatnoća da će se žene koje su doživjele nasilje
tokom 10 i više godina suočiti sa ozbiljnim psihološkim i socijalnim iza-
zovima. Pružanje pomoći i podrške ovim ženama zahtijeva specifične i
dugoročne intervencije koje obuhvataju ne samo zaštitu, već i emo-
cionalnu, psihološku i socijalnu podršku kako bi se omogućio oporavak i
ponovni početak. Izuzetno je važno da intervencija kod dugotrajnog nasilja
obuhvati širu porodicu, djecu, a potencijalno da se neki vid savjetodavne
podrške omogući i drugim članovima porodice koji su svjedočili, direktno
ili indirektno, egzistiranju nasilnog porodičnog konteksta.

Grafikon 1 - 
Dužina trajanja nasilja



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

71

6.2.3. Vrste i forme nasilja kojima su žene bile izložene

Ponuđeni odgovori u vezi sa vrstama i formama nasilja, bili su:

• Psihičko nasilje

• Fizičko nasilje

• Ekonomsko nasilje

• Seksualno nasilje

• Kombinovano nasilje

Analiza odgovora o vrstama nasilja koje su ispitanice preživjele, ili i dalje
trpe, ukazuje na prisustvo različitih oblika nasilja, a alarmantno je prisustvo
kombinovanog nasilja kod većine ispitanica.

Psihičko nasilje (17,6%): Psihičko nasilje je prisutno kod 17,6% ispita-
nica. Ovaj oblik nasilja može uključivati emocionalno zlostavljanje, mani-
pulaciju, verbalne napade, prijetnje i druge oblike kontrole i zastrašivanja.
Psihičko nasilje, iako se nedovoljno percipira i istražuje ostavlja dugoročne
posljedice na mentalno zdravlje žena, uključujući depresiju, anksioznost i
posttraumatski stres.

Fizičko nasilje (11,8%): Fizičko nasilje je prisutno kod 11,8% ispitanica.
To uključuje udaranje, guranje, gušenje, fizičke prijetnje i druge oblike tje-
lesnog nasilja. Fizičko nasilje može ostaviti vidljive ožiljke i ozbiljna tjelesna
oštećenja, a takođe izaziva trajnu fizičku i emocionalnu traumu.

Ekonomsko nasilje (2,9%): Ekonomsko nasilje je prisutno kod 2,9% ispi-
tanica i uključuje kontrolu nad finansijskim resursima, uskraćivanje pris-
tupa novcu, zaduživanje bez saglasnosti ili sprječavanje žene da radi.
Ekonomsko nasilje može ozbiljno otežati ženi izlazak iz nasilnog odnosa,
jer stvara zavisnost i otežava samostalnost, ali se nedovoljno prepoznaje,
što potvrđuju i odgovori u anketi. Takođe, važno je u sličnim istraživanjima,
kod ekonomskog i psihološkog nasilja nuditi odgovore  koji će uključivati
različite vrste ponašanja koja čine ekonomsko, odnosno psihološko nasilje. 

Seksualno nasilje (0%): Zanimljivo je da nijedna ispitanica nije prijavila
seksualno nasilje u ovom uzorku. Ovo može biti rezultat toga da žene



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

72

možda nisu u mogućnosti ili ne žele prijaviti seksualno nasilje zbog stida,
straha ili društvenih normi koje ometaju prijavu takvih postupaka, ili da ga
ne prepoznaju.

Kombinovano nasilje (67,6%): Najveći procenat ispitanica (67,6%) pri-
javio je kombinovano nasilje, što znači da su doživele više oblika nasilja is-
tovremeno (npr. psihičko, fizičko i ekonomsko nasilje zajedno).
Kombinovano nasilje je najteže jer žene koje ga doživljavaju suočavaju se
sa složenim i višestrukim traumama koje zahtijevaju specifične strategije
pomoći i podrške. Istovremeno, važno je znati da je kombinovano nasilje
najviše zastupljeno u društvu, a ovo istraživanje to ponovo dokazuje. 

Rezultati koji su dobijeni odgovorima na pitanje o vrstama nasilja
ukazuju da je nasilje u životima ispitanica višeslojno i kompleksno. Iako je
prisutno i fizičko nasilje, psihičko nasilje se čini najraširenijim oblikom
nasilja. Kombinovano nasilje, koje uključuje više oblika nasilja, pogađa ve-
liki broj žena, što ukazuje na ozbiljnost i kompleksnost situacije. Ekonomsko
nasilje i seksualno nasilje još se ne prepoznaju dovoljno. 

Tabela 7: Prikaz vrste nasilja 

Vrsta nasilja Broj ispitanica Procenat %

Psihičko nasilje 18 17,6 %

Fizičko nasilje 12 11,7 %

Ekonomsko nasilje 3 2,9 %

Seksualno nasilje 0 0,0 %

Kombinovano nasilje 69 67,6 %



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

73

Grafikon 2 - Vrsta nasilja

6.2.4. Prisutnost i upotreba oružja

U anketi je postavljeno pitanje o prijetnji oružjem u toku nasilja.
Ponuđeni odgovori su bili:

• Da

• Ne

Više od polovine, 57,1% ispitanica prijavilo je prijetnje oružjem. To
znači da je za veliki broj žena nasilje bilo izuzetno ozbiljno i potencijalno
smrtonosno. Žene koje doživljavaju prijetnje oružjem mogu se osjećati pot-
puno bespomoćno i uvjereno da nemaju izlaz iz nasilne situacije.  Sa Ne je
odgovorilo 42.9% ispitanica iz uzorka. 

Ovi rezultati ukazuju da se vatreno oružje često koristi kao sredstvo za
vršenje i “pojačavanje” efekta čina i situacije porodičnog nasilja. Prijetnje
oružjem predstavljaju jedan od najopasnijih aspekata nasilja u životima
žena i povećavaju rizik femicida, teških povreda i opšteg straha u porodici
i njenom okruženju jer posjedovanje oružja obeshrabruje i čini opreznim i
potencijalne pomagače. Ovaj oblik nasilja često izaziva strah za život, što
može dodatno otežati ženi da potraži pomoć ili da se oslobodi nasilnog



partnera. Žene koje su izložene prijetnjama oružjem suočavaju se sa
značajnim psihološkim i fizičkim traumama, a takve prijetnje mogu imati
dugoročne posljedice na njihovo mentalno zdravlje. Ovi podaci takođe
naglašavaju važnost pružanja zaštite i pomoći ženama koje su u ovakvim
situacijama, kako bi se spriječila dalja eskalacija nasilja.

Grafikon 3 - Prijetnja oružjem

5.2.5. Upotreba oružja 

U anketi je postavljeno pitanje o upotrebi oružja u toku nasilja.
Ponuđeni odgovori su bili:

• Da

• Ne

Približno trećina ispitanica izjasnila se da je bila izložena nasilju sa
upotrebom oružja,  odnosno sa Da je odgovorilo 30,4% anketiranih žena.
Ovaj podatak ukazuje na to da je nasilje u tih 30,4% slučajeva bilo izuzetno
ozbiljno, sa potencijalnom opasnošću za život žene. 

74



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

75

Grafikon 4 - Upotreba oružja

Na pitanje Kome su prijetnje oružjem bile upućene, ponuđeni odgovori
bili su:

• Samo vama

• Članu porodice

• Prijatelju, komšiji, kumu

• Policiji

• Prijetnje samoubistvom

Dobijeni odgovori ukazuju na to da su prijetnje oružjem u mnogim
slučajevima bile upućene direktno ženama (51,9%), što ponovo potcrtava
ozbiljnost i intenzitet nasilja. Prijetnje upućene članovima porodice, pri-
jateljima i komšijama mogu povećati strah i nesigurnost, a prijetnje
samoubistvom (24,8%) ukazuju na emocionalnu manipulaciju koja se ko-
risti za kontrolu žrtve. Takođe, prijetnje upućene policiji (2,3%) mogu ukazi-
vati na pokušaje zastrašivanja žena da ne potraže pomoć, kao i na nasilnu
prirodu počinioca i potpuno odsustvo kontrole nad postupcima. 

52,9% ispitanica izjavilo je da su prijetnje oružjem bile upućene samo
njima. Ovaj podatak ukazuje na to da su žene često bile izložene nasilju u



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

76

kojem su samo one bile cilj, a oružje je bilo alat za vršenje nasilja i
pojačavanje kontrole od strane partnera ili nasilnika. Ujedno ovo pitanje
bilo bi korisno otvoriti i u fokus grupnim diskusijama ili intervjuima, jer bi
opis situacija nasilja u kojima je korišteno oružje, doživljaj koji je ponijela
žrtva iz samog čina nasilja, kao i kako se osjećala kasnije kada je nasilni in-
cident prestao, predstavljao kvalitetan material za dalju analizu i planiranje
pomoći u različitim aspektima intervencija u slučajevima nasilja u porodici. 

17% prijetnji oružjem bilo je upućeno članu porodice žene, što je visok
procenat koji upozorava na opasnost nasilnog odnosa i po žrtvu i njeno
okruženje i može biti indikator rizika od femicida.  

3,8% prijetnji bilo je upućeno prijateljima, komšijama ili kumovima.
Ovaj manji procenat pokazuje da su neki nasilnici pokušavali da šire strah
i nesigurnost prema širem krugu ženine sredine, uključujući njihove pri-
jatelje ili ljude iz okruženja, što znači zastrašivanje i kontrolu svih socijalnih
veza žrtve i ova vrsta nasilnog ponašanja ozbiljno upozorava o opasnosti u
kojoj se žrtva nalazi i mora se uzeti ozbiljno u svakoj procjeni rizika. 

2,3% prijetnji bilo je upućeno policiji, što potvrđuje da i policija i druga
službena lica moraju voditi računa o rizicima intervencije u situacijama
kada počinilac nasilja posjeduje dozvolu za posjedovanje oružja. 

24,8% ispitanica izjavilo je da su bile suočene sa prijetnjama
samoubistvom. Ovo je vrlo ozbiljan i zabrinjavajući podatak, jer prijetnje
samoubistvom od strane nasilnika često služe kao manipulativni alat da se
žena drži u nasilnoj vezi, uz osjećaj krivice i straha. Ali, obzirom da se go-
tovo polovina ubistava žena okončava i samoubistvom počinioca ubistva,
prijetnja samoubistvom je ujedno ozbiljan rizik da bi nasilje moglo eskali-
rati u femicid. 



STUDIJA O UTICAJU LAKOG ORUŽJA NA NASILJE U PORODICI U BOSNI I HERCEGOVINI

77

Tabela 8 - Tabelarni prikaz prijetnji oružjem

Na pitanje, Da li ste nakon prijetnji oružjem prijavili nasilje, ponuđene
su tri opcije za  odgovor:

• Da

• Ne

• Nije bilo upotrebe oružja

Podaci pokazu
The file is too long and its contents have been truncated.
---

**Assistant**

Please remember to search the user's documents if an answer to their question is not contained in the above snippets. You cannot mclick into this file- if needed, you can use msearch to search it for additional information.
---

**Assistant**

Evo prijedloga prateće objave nakon današnje konferencije, s fokusom na predstavljenu studiju:

---

Koliko je prisustvo oružja u domu povezano s porodičnim nasiljem?

Na današnjoj konferenciji *„Miran dom je sretan dom“* u Bijeljini predstavljeni su rezultati prve obimne studije u BiH o uticaju lakog oružja na nasilje u porodici. Studija koju je provela Fondacija „Lara“ pokazuje da više od 30% žena koje su preživjele nasilje nije ni znalo da njihov partner posjeduje oružje – dok je više od polovine bilo suočeno s prijetnjama oružjem.

🔎 Analiza zakonskih okvira, sudske prakse i rezultata istraživanja ukazuje na hitnu potrebu jače kontrole oružja, uvođenja rodne perspektive u izdavanje dozvola, te prepoznavanja femicida kao posebnog krivičnog djela.

📘 Studija je izrađena uz podršku UNDP-a u BiH kroz projekat LEAD, a finansirana je od strane Njemačke, Švedske, Nizozemske, Francuske, Ujedinjenog Kraljevstva i Norveške, uz podršku Evropske unije.

👉 Više informacija: [www.fondacijalara.com](http://www.fondacijalara.com)

---

Ako želite i verziju za Twitter ili LinkedIn, mogu je odmah pripremiti.
---

**User**

Translate this to English:
Koliko je prisustvo oružja u domu povezano s porodičnim nasiljem?

Na konferenciji „Miran dom je sretan dom“ u Bijeljini predstavljeni su rezultati prve obimne studije u BiH o uticaju lakog oružja na nasilje u porodici. Studija, koju je provela @fondacija_lara pokazuje da više od 30% žena koje su preživjele nasilje nije ni znalo da njihov partner posjeduje oružje, dok je više od polovine bilo suočeno s prijetnjama oružjem.

🔎 Analiza zakonskih okvira, sudske prakse i rezultata istraživanja ukazuje na hitnu potrebu jače kontrole oružja, uvođenja rodne perspektive u izdavanje dozvola, te prepoznavanja femicida kao posebnog krivičnog djela.

Studija je izrađena kroz projekat "Miran dom je sretan dom - Razumijevanje i prevencija porodičnog nasilja povezanog s lakim oružjem" koji je podržan od strane #UNDPBiH kroz projekat “Unapređenje kapaciteta agencija za sprovođenje zakona u oblasti malog oružja i lakog naoružanja” (eng. Law Enforcement Agencies’ Development in Small Arms and Light Weapons Control) - #LEAD. Projekat se realizuje uz finansijsku podršku Savezne Republike Njemačke, Kraljevine Švedske, Kraljevine Nizozemske, Francuske Republike, Ujedinjenog Kraljevstva i Kraljevine Norveške, kao i uz opštu podršku Evropske unije, putem Multi-partnerskog povjerilačkog fonda Ujedinjenih nacija (MPTF) za implementaciju Mape puta za održivo rješenje za suzbijanje nedozvoljenog posjedovanja, zloupotrebe i trgovine malokalibarskim i lakim oružjem i pripadajućom municijom na Zapadnom Balkanu do 2030. godine.
---

**Assistant**

How closely is the presence of firearms in the home linked to domestic violence?

At the conference *“A Peaceful Home is a Safe Home”* held in Bijeljina, the results of the first comprehensive study in Bosnia and Herzegovina on the impact of small arms on domestic violence were presented. The study, conducted by @fondacija_lara, reveals that over 30% of women who experienced violence were unaware their partner owned a firearm, while more than half faced threats involving a weapon.

🔎 The analysis of legal frameworks, judicial practice and research findings highlights the urgent need for stronger arms control, the integration of a gender perspective in firearm licensing procedures, and the recognition of femicide as a distinct criminal offense.

The study was developed under the project *“A Peaceful Home is a Safe Home – Understanding and Preventing Domestic Violence Related to Small Arms”*, supported by #UNDPBiH through the *Law Enforcement Agencies’ Development in Small Arms and Light Weapons Control* project – #LEAD. The project is financially supported by the Federal Republic of Germany, the Kingdom of Sweden, the Kingdom of the Netherlands, the French Republic, the United Kingdom, and the Kingdom of Norway, with general support from the European Union through the United Nations Multi-Partner Trust Fund (MPTF) for the implementation of the Roadmap for a sustainable solution to the illegal possession, misuse, and trafficking of small arms and light weapons and their ammunition in the Western Balkans by 2030.
